+++
TITLE = "पद्मपुराणम् (प्रथमः भागः)"
AUTHOR = "व्यासः"
PUBLISHER = "महादेव-चिमणाजी-आपटे"
"PUBLISH YEAR" = "1893"
DOMAIN = "पुराणानि"
SUB-DOMAIN = "महापुराणानि"
PAGES = "383"
LANGUAGE = "संस्कृतम्"
EDITOR = "विश्वनाथः नारायणः"
PRINTER = "आनन्दाश्रम-मुद्रणालयः"
"SERIAL NO." = "Ebharati-7664"
url = "https://www.ebharatisampat.in/readbook3.php?bookid=ODAyMjI5MTAyNTE3NTM3&pageno=MjI0MjQyNjk5NTk="
title = "पद्मपुराणम् (प्रथमः भागः)"

+++
[[पद्मपुराणम् (प्रथमः भागः)	Source: [EB](https://www.ebharatisampat.in/readbook3.php?bookid=ODAyMjI5MTAyNTE3NTM3&pageno=MjI0MjQyNjk5NTk=)]]

\[

<div id="page-content" class="page-content" style="line-height: 20px">

<div class="row" style="display: block;">

<div class="col-lg-12" style="height:800px;">

<div id="style2" class="content app scrollbar" finder-content="" finder-scroll-offset="175" finder-wrapper="">

<div id="content" class="content" style="line-height: 40px;">



तत्सद्ब्रह्मणे नमः।  
**महामुनिश्रीमव्द्यासप्रणीतं**

**———————**

**पद्मपुराणम्‌।**

**![](../books_images/U-IMG-1725464007Screenshot2024-09-04210306.png)**

“तत्राऽऽदिममादिखण्डं द्वितीयं भूमिखण्डं चेत्येतद्द्वयरूपः प्रथमो भागः )  
![](../books_images/U-IMG-1725463973Screenshot2024-09-04210228.png)  
**त्पुस्तकं कै० श्री० रावसाहेब मण्डलीकेत्युपनामधारिभि  
विश्वनाथ नारायण इत्येतैः  
महता परिश्रमेण बहुतराणि पुस्तकानि मेलयित्वा  
सपाठान्तरनिर्देशं संशोधितम्‌।**

**——————**  
तच्च

**महादेव चिमणाजी आपटे**

इत्यनेन

पुण्योख्यपत्तने

**आनन्दाश्रममुद्रणालये**

आयसाक्षरैर्मुद्रयित्वा

प्रकाशितम्‌।

**——————**

**शालिवाहनशकाब्दाः १८१५**



ॐ तत्सद्ब्रह्मणे नमः।  
**महामुनिश्रीव्यासप्रणीतं**

**——————**  
**पद्मपुराणम्।**

**![](../books_images/U-IMG-1725464376Screenshot2024-09-04210917.png)**  
**तत्राऽऽदिममादिखण्डम्।**  
अथ प्रथमोऽध्यायः।

——————

**नमामि गोविन्दपदारविन्दं सदेन्दिरानन्दनमु[त्तमाढ्यम्](http://॑ "ख. ञ. 'माख्यम्। ढ. 'माद्यम्। ")।  
जगज्जनानां हृदि संनिविष्टं महाजनैकायनमुत्तमोत्तमम्॥१॥**

**एकदा मुनयः सर्वे ज्वलज्ज्वलनसंनिभाः।  
हिमवद्वासिनः सर्वे मुनयो वेदपारगाः॥२॥**

**त्रिकालज्ञा महात्मानो नानापुण्याश्रमाश्रयाः।  
महेन्द्राद्रिरता ये च ये च विन्ध्यनिवासिनः॥३॥**

**..ऽर्बुदारण्यनिरताः पुष्करारण्यवासिनः।  
जाम्बुमार्गरता ये च \[\*[ये](http://॑ "* एतच्चिद्धान्तर्गतः पाठः ख. ङ. च. ञ. ढ. इत्येतेष्वेव पुस्तकेषु दृश्यते।") च सत्यनिवासिनः॥ ४॥**

**..र्मरण्यरता ये च दण्डकारण्यवासिनः।  
श्रीशैलनिरता ये च \] कुरुक्षेत्रनिवासिनः॥५॥**

**ते चान्ये च बहवः सशिप्या मुनयोऽमलाः।  
नैमिषं समुपायाताः शौनकं द्रष्टुमुत्सुकाः॥६॥**

**पूजयित्वा विधिवत्तेन ते च सुपूजिताः।  
आसनेषु विचित्रेषु तृष्यादिषु यथाक्रमम्॥७॥**

**इनकेन प्रदत्तेषु आसीनास्ते तपोधनाः।  
कृष्णाश्रिताः कथाः पुण्याः परस्परमथाब्रुवन्॥८॥**

**..थान्तेषु ततस्तेषां मुनीनां भावितात्मनाम्।  
आजगाम महातेजाः सूतस्तत्र महाद्युतिः॥९॥**

**यासशिष्यः पुराणज्ञो रोमहर्षणसंज्ञकः।  
तान्प्रणम्य यथान्यायं स तैश्चैवाभिपूजितः॥१०॥**

**पविष्टं यथायोगं शौनकाद्या महर्षयः।  
व्यासशिष्यं सुखासीनं सूतं वै रोमहर्षणम्॥  
पप्रच्छुर्महाभागाः शौनकाद्यास्तपोधनाः॥११॥**

**ऋषय ऊचुः–**

**..राणिक महाबुद्धे रोमहर्षण सुव्रत।  
त्वत्तः श्रुता महापुण्याः पुरा पौराणिकीः कथाः॥ १२॥**

**..प्रतं च प्रवृत्ताः स्म कथायां सक्षणा हरेः।  
स वै पुंसां परो धर्मो यतो भक्तिरधोक्षजे॥१३॥**

**नः पुराणमाचक्ष्व हरिवार्तासमन्वितम्।  
हरेरन्यकथा सूत श्मशानसदृशी स्मृता॥१४॥**

**..रिस्तीर्थस्वरूपेण स्वयं तिष्ठति तच्छ्रुतम्।  
तीर्थानां पुण्यदातॄणां नामानि किल कीर्तय॥ १५॥**

**त एतत्समुत्पन्नं केन वा परिपाल्यते।  
[कस्मिल्लँयं](http://॑ " ङ. ढ. स्मिन्निलयम।") समभ्येति जगदेतच्चराचरम्॥१६॥**

**त्राणि कानि पुण्यानि के च पूज्याः शिलोच्चयाः।  
नद्यश्च काः पराः पुण्या नृणां पापहराःभाः।  
एतत्सर्वं महाभाग कथयस्व यथाक्रमम्॥१७॥**

**सूत उवाच—**

**साधु साधु महाभागाः साधु पृष्टं तपोधनाः।  
तं प्रणम्य प्रवक्ष्यामि [पुराणं](http://॑ "ख. ञ. ण इझन्त") पद्मसंज्ञकम्॥१८॥**



**पाराशर्ये रमपुरुषं विश्ववेदैकयोनिं विद्याधारं विपुलमतिदं वेदवेदान्तवेद्यम्।  
शश्वच्छान्तं स्वमतिविषयं शुद्धितेजोविशालं वेदव्यासं विततयशसं सर्वदाऽहं नमामि।**

**नमो भगवते तस्मै व्यासायामिततेजसे।  
यस्य प्रसादाद्वक्ष्यामि नारायणकथामिमाम्॥१९॥**

**प्रवक्ष्यामि महापुण्यं पुराणं पद्मसंज्ञितम्।  
सहस्रं पश्चपञ्चाशेत्षडभिः खण्डैः समन्वितम्॥२०॥**

**तत्राऽदावादिखण्डं स्याद्भूमिखण्डं ततः परम्।  
ब्रह्मखण्डं च तत्पश्चात्ततः पातालखण्डकम्॥२१॥**

**क्रियाखण्डं ततः ख्यातमुत्तरं खण्डमन्तिमम्।  
एतदेव महापद्ममुद्भूतं यन्मयं जगत्॥२२॥**

**तद्वृत्तान्ताश्रयं तस्मात्पद्ममित्युच्यते बुधैः।  
एतत्पुराणममलं विष्णुमाहात्म्यनिर्मलम्॥२३॥**

**देवदेवो हरिर्यद्वै ब्रह्मणे प्रोक्तवान्पुरा।  
ब्रह्मा तु नारदायाऽऽह नारदोऽस्मद्गुरोः पुरः॥२४॥**

**व्यासः सर्वपुराणानि सेतिहासानि संहिताः।  
अध्यापयामास गुरुर्मामतिप्रियमात्मनः॥२५॥**

**तत्तेऽहं संप्रवक्ष्यामि पुराणमतिदुर्लभम्।  
यच्छ्रुत्वा ब्रह्महत्यादिपापेभ्यो मुच्यते नरः॥२६॥**

**सर्वतीर्थाभिषेकं च लभते शृणुते हि यः।  
श्रद्धया परया भक्त्या श्रुतमात्रेण मुक्तिदम्॥२७॥**

**अश्रद्धयाऽपि शृणुते लभते पुण्यसंचयम्।  
तस्मात्सर्वप्रयत्नेन पद्मं श्रोत्रातिथी कुरु॥२८॥**

**तत्राऽऽदिखण्डं वक्ष्यामि पुण्यं पापप्रणाशनम्।  
शृण्वन्तु मुनयः सर्वे सशिष्यास्त्वत्र ये स्थिताः॥२९॥**

इति श्रीमहापुराणे पाद्म आदिखण्डे प्रथमोऽध्यायः॥ १॥

————————

अथ द्वितीयोऽध्यायः।  
————————

**सूत उवाच—**

**आदिसर्गमहं तावत्कथयामि द्विजोत्तमाः।  
ज्ञायते येन भगवान्परमात्मा सनातनः॥१॥**

**सृष्टेषु प्रलयादूर्ध्वं नाऽऽसीत्किंचिद्विजोत्तमाः।  
ब्रह्मसंज्ञमभूदेकं ज्योतिर्वै सर्वकारकम्॥२॥**

**नित्यं निरञ्जनं शान्तं निर्गुणं नित्यनिर्मलम्।  
आनन्दस्य पुरं स्वच्छं यत्काङ्क्षन्ति मुमुक्षवः॥३॥**

**सर्वज्ञं ज्ञानरूपत्वादनन्तमजमव्ययम्।  
अविनाशि सदास्वच्छमच्युतं व्यापकं महत्॥४॥**

**सर्गकाले तु संप्राप्ते ज्ञात्वा तं ज्ञानरूपकम्।  
आत्मलीनं विकारं च तत्स्रष्टुमुपचक्रमे॥५॥**

**तस्मात्प्रधानमुद्भूतं ततश्चापि महानभूत्।  
सात्त्विको राजसश्चैव तामसश्च त्रिधा महान्॥६॥**

**प्रधानतत्त्वेन समं त्वचा बीजमिवाऽऽवृतम्।  
वैकारिकस्तैजसश्च भूतादिश्चैव तामसः॥७॥**

**त्रिविधोऽयमहंकारो महत्तत्त्वादजायत।  
यथा प्रधानेन महान्महता स तथाऽऽवृतः॥८॥**

**भूतादिस्तु विकुर्वाणः शब्दं तन्मात्रकं ततः।  
ससर्ज शब्दतन्मात्रादाकाशं शब्दलक्षणम्॥९॥**

**शब्दमात्रं तथाऽऽकाशं भूतादिः स समावृणोत्।  
शब्दमात्रं तथाऽऽकाशं स्पर्शमात्रं ससर्ज ह॥१०॥**

**बलवान भवद्वायुस्तस्य स्पर्शो गुणो मतः।  
आकाशं शब्दमात्रं तु स्पर्शमात्रं समावृणोत्॥११॥**

**ततो वायुर्विकुर्वाणो रूपमात्रं ससर्ज ह।  
ज्योतिरुत्पद्यते वायोस्तद्रूपगुणमुच्यते॥१२॥**



**.. र्शमात्रस्तु वै वायू रूपमात्रं समावृणोत्।  
ज्योतिश्चापि विकुर्वाणं रसमात्रं [ससर्ज](http://॑ " समावृणोत्। ") ह॥१३॥**

**भवन्ति ततोऽम्भांसि रसमात्राणि तानि तु।  
रसमात्राणि चाम्भांसि रूपमात्रं समावृणोत्॥१४॥**

**कुर्वाणानि चाम्भांसि गन्धमात्रं [ससर्जिरे](http://॑ "क. 'सर्ज वै। तं।")।  
तस्माज्जाता मही चेयं सर्वभूतगुणाधिका॥१५॥**

**..द्यातो यतस्तस्मात्तस्य गन्धो गुणो मतः।  
तस्मिंस्तस्मिंस्तु तन्मात्रात्तेन तन्मात्रता स्मृता॥१६॥**

**मात्राण्यविशेषाणि विशेषाः क्रमशोऽपराः।  
भूततन्मात्रसर्गोऽयमहंकारात्तु तामसात्॥१७॥**

**..र्तितस्तु समासेन मुनिवर्यास्तपोधनाः।  
तैजसानींन्द्रियाण्याहुर्देवा वैकारिका दश॥१८॥**

**एकादशं मनश्चात्र कीर्तितं तत्वचिन्तकैः।  
ज्ञानेन्द्रियाणि पञ्चात्र पश्च कर्मेन्द्रियाणि च॥१९॥**

**नि वक्ष्यामि तेषां च कर्माणि कुलपावनाः।  
श्रवणं त्वक्चक्षुर्जिह्वा नासिका चैव पञ्चमी॥२०॥**

**.. दादिज्ञानसिद्ध्यर्थे बुद्धियुक्तानि पञ्च वै।  
पायूपस्थं हस्तपादौ कीर्तिता वाक्च[पञ्चमी](http://॑ "ङ. ढ. मी॥ २०॥ सर्वादि।")॥२१॥**

**सर्गानन्दसिद्धिश्च गत्युक्ती कर्म तत्स्मृतम्।  
आकाशवायुतेजांसि सलिलं पृथिवी तथा॥ २२॥**

**दादिभिर्गुणैर्विप्राः संयुक्ता उत्तरोत्तरैः।  
नानावीर्याः पृथग्भूतास्ततस्ते संहति विना॥२३॥**

**शक्नुवन्प्रजाः स्रष्टुमसमागत्य कृत्स्नशः।  
समेत्यान्योन्यसंयोगं परस्परमथाऽऽश्रयात्॥२४॥**

**..संघाः सलक्षाश्च संप्राप्यैक्यमशेषतः।  
पुरुषाधिष्ठितत्वाच्च प्रधानानुग्रहेण च॥२५॥**

**दादयो विशेषान्तादण्डमुत्पादयन्ति ते।  
[तत्क्रमेण](http://॑ "क. तत्कर्मेण।") विवृद्धं तु जलबुद् बुदवत्सलम्॥२६॥**

**..भ्योऽण्डं महाप्राज्ञा वृद्धं तदुदकेशयम्।  
प्राकृतं ब्रह्मरूपस्य विष्णोः स्थानमनुत्तमम्॥२७॥**

**..व्यक्तस्वरूपोऽसौ विष्णुर्विश्वेश्वरः प्रभुः।  
ब्रह्मरूपं समास्थाय स्वयमेव व्यवस्थितः॥२८॥**

**दजाण्डमभूत्तस्य जरायुश्च महीधराः।  
गर्भोदकं समुद्राश्च तस्याभून्महदात्मनः॥२९॥**

**.. द्रिद्वीपसमुद्राश्च सज्योतिर्लोकसंग्रहः।  
तस्मिन्नण्डेऽभवत्सर्वं सदेवासुरमानुषम्॥३०॥**

**..दिनिधनस्यैव विष्णोर्नाभेः समुत्थितम्।  
यत्पद्मं तद्धैममण्डमभूच्छ्रीकेशवेच्छया॥३१॥**

**..गुणधरो देवः स्वयमेव हरिः परः॥  
ब्रह्मरूपं समास्थाय जंगत्स्रष्टुं प्रवर्तते॥३२॥**

**ष्टे च यात्यनुयुगं [यावत्कल्पविकल्पना](http://॑ "क. स्कन्धविकन्धना।")।  
नारसिंहादिरूपेण रुद्ररूपेण संहरेत्॥३३॥**

**ब्रह्मरूपं विसृजन्महात्मा जगत्समस्तं परिपातुमिच्छन्।  
आदिरूपं स तु गृह्य पाति बभूव रुद्रो जगदेतदत्तुम्॥३४॥**

इति श्रीमहापुराणे पाद्म आदिखण्डे द्वितीयोऽध्यायः॥ २॥

**आदितः श्लोकानां समष्ट्यङ्का—६४**

**——————**

अथ तृतीयोऽध्यायः।

**—————**

**ऋषय ऊचुः—**

**दीनां पर्वतानां च नामधेयानि सर्वशः।  
तथा जनपदानां च ये चान्ये भूमिमाश्रिताः॥१॥**

**माणं च प्रमाण पृथिव्याः किल सर्वतः।  
निखिलेन समाचक्ष्व काननानि च सत्तम॥२॥**

**सूत उवाच—**

**श्चेमानि महाप्राज्ञा महाभूतानि संग्रहात्।  
जगतीस्थानि सर्वाणि समान्याहुर्मनीषिणः॥३॥**



**भूमिरापस्तथा वायुरग्निराकाशमेव च।  
गुणोत्तराणि सर्वाणि तेषां भूमिः प्रधानतः॥४॥**

**शब्दः स्पर्शश्च रूपं च रसो गन्धश्च पञ्चमः।  
भूमेरेते गुणाः प्रोक्ता [ऋषिभिस्तत्त्ववेदिभिः](http://॑ "झ. त्त्वदाशभिः । ")॥५॥**

**चत्वारोऽप्सु गुणा विप्रा गन्धस्तत्र न विद्यते।  
शब्दः स्पर्शश्च रूपं च तेजसोऽथ गुणास्त्रयः॥६॥**

**शब्दः स्पर्शश्च वायोस्तु आकाशे शब्द एव च।  
एते पञ्च गुणा विप्रा महाभूतेषु पञ्चसु॥७॥**

**वर्तन्ते सर्वलोकेषु येषु भूताः प्रतिष्ठिताः।  
अन्योन्ये नातिवर्तन्ते साम्यं भवति वै तदा॥८॥**

**यदा तु विषमीभावमाविशन्ति परस्परम्।  
तदा देहैर्देहवन्तो व्यतिरोहन्ति नान्यथा॥९॥**

**आनुपूर्व्या विनश्यन्ति जायन्ते चानुपूर्वशः।  
सर्वाण्यपरिमेयानि तदेषां रूपमैश्वरम्॥१०॥**

**यत्र यत्र हि दृश्यन्ते धावन्ति पञ्चभौतिकाः।  
तेषां मनुष्यास्तर्केण प्रमाणानि प्रचक्षते॥११॥**

**अचिन्त्याः खलु ये [भावास्तान्न](http://॑ "झ. ट. स्तान्वित") तर्केण साधयेत्।  
सुदर्शनं प्रवक्ष्यामि द्वीपं तु मुनिपुङ्गवाः॥१२॥**

**परिमण्डलो महाभागा द्वीपोऽसौ चक्रसंस्थितः।  
नदीजलपरिच्छन्नः पर्वतैश्वान्धिसंनिभैः॥१३॥**

**पुरैश्च विविधाकारै रम्यैर्जनपदैस्तथा।  
वृक्षैः पुष्पफलोपेतैः संपन्नो धनधान्यवान्॥१४॥**

**लवणेन समुद्रेण समन्तात्परिवारितः।  
यथा हि पुरुषः पश्येदादर्शे मुखमात्मनः॥१५॥**

**एवं सुदर्शनो द्वीपो दृश्यते चक्रमण्डलः।  
द्विरंशे पिप्पलस्तस्य द्विरंशे च शशो महान्॥१६॥**

**सर्वौषधिं समादाय सर्वतः परिवारितः।  
आपस्ततोऽन्या विज्ञेयाः शेषः संक्षेप उच्यते॥१७॥**

**ऋषय ऊचुः—**

**उक्तो यस्य च संक्षेपो बुद्धिमन्विधिवत्त्वया।  
तत्त्वज्ञश्वासि सर्वस्य विस्तरं सूत नो वद॥१८॥**

**यावान्भूम्यवकाशोऽयं दृश्यते शशलक्षणे।  
तस्य प्रमाणं प्रब्रूहि ततो वक्ष्यसि पिप्पलम्॥१९॥  
एवं तैः किल पृष्टः स सुतो वाक्यमथाब्रवीत्॥॥**

**सूत उवाच—**

**प्रागायता महाप्राज्ञाः पडेते रत्नपर्वताः।  
अवगाढा ह्युभयतः समुद्रौ पूर्वपश्विमौ॥२०॥**

**हिमवान्हेमकूटश्च निपधश्च नगोत्तमः।  
नीलश्च वेंडूर्यमयः श्वेतश्च शशिसंनिभः॥२१॥**

**सर्वधातुपिनद्धश्च शृङ्गवान्नाम पर्वतः।  
\[\* [एते](http://॑ "* एतश्चिहार्न्तगतः पाठः ख. ङ. च. झ. ञ. ट. ढ. पुस्तकेभ्यो गृहीतः।") वै पर्वता विप्राः सिद्धचारणसेविताः॥२२॥**

**तेषामन्तरविष्कम्भो योजनानि सहस्रशः।  
तत्र पुण्या जनपदास्तानि वर्षाणि सत्तमाः॥२३॥**

**वसन्ति तेषु सच्चानि नानाजातीनि सर्वशः।  
इदं तु भारतं वर्षं ततो हैमवतं परम्॥२४॥**

**हेमकूटात्परं चैव हरिवर्षं प्रचक्षते।  
दक्षिणेन तु नीलस्य निषधस्योत्तरेण च॥२५॥**

**प्रागायतो महाभागा माल्यवान्नाम पर्वतः। \]  
ततः परं माल्यवतः पर्वतो गन्धमादनः॥२६॥**

**परिमण्डलस्तयोर्मध्ये मेरुः कनकपर्वतः।  
आदित्यतरुणाभासो विधूम इव पावकः॥२७॥**

**योजनानां सहस्राणि चतुरशीतिरुच्छ्रितः।  
[अधस्ताच्चतुरशीतिर्योजनानां](http://॑ "क. 'शीतेर्यो") द्विजोत्तमाः॥२८॥**

**ऊर्ध्वमधश्च तिर्यक्क लोकानावृत्य तिष्ठति।  
तस्य पार्श्वेष्वमी द्वीपाश्चत्वारः संस्थिता द्विजाः॥२९॥**

**भद्राश्वः केतुमालश्च जम्बूद्वीपश्च सत्तमाः।  
उत्तराचैव कुरवः कृतपुण्यप्रतिश्रयाः॥३०॥**

**विहगः सुमुखो यस्तु सुपार्श्वस्याऽऽत्मजः किल।  
स वै विचिन्तयामास सौवर्णान्प्रेक्ष्य वायसान्॥३१॥**

**मेरुरुत्तममध्यानांमधमानां च पक्षिणाम्।  
अविशेषकरो यस्मात्तस्मादेनं त्यजाम्यहम्॥३२॥**



**आदित्योऽनुपर्येति सततं ज्योतिषां [वरः](http://॑ " च. ट. चयः। ")।  
चन्द्रमाश्च सनक्षत्रो वायुश्चैव प्रदक्षिणः॥३३॥**

**पर्वतो महाप्राज्ञा दिव्यपुष्पसमन्वितः।  
भवनैरावृतः सर्वैर्जाम्बूनदमयैः शुभैः॥३४॥**

**देवगणा विप्रा गन्धर्वासुरराक्षसाः।  
अप्सरोगणसंयुक्ताः शैले क्रीडन्ति सर्वदा॥३५॥**

**ब्रह्मा च रुद्रश्च शक्रश्चापि सुरेश्वरः।  
समेत्य विविधैर्यज्ञैर्यजन्तेऽनेकदक्षिणैः॥३६॥**

**बुरुर्नारदश्चैव विश्वावसुर्हाहाहूहूः।  
अभिगम्यामरश्रेष्ठं स्तुवन्ति विविधैः स्तवैः॥३७॥**

**पार्षोयो महात्मानः कश्यपश्च प्रजापतिः।  
तत्र गच्छन्ति भद्रं वः सदा पर्वणि पर्वणि॥३८॥**

**यैव मूर्धन्युशना काव्यो दैत्यैर्महीयते।  
तस्य हैमानि रत्नानि तस्यैते रत्नपर्वताः॥३९॥**

**प्रात्कुबेरो भगवांश्चतुर्थं भागमश्नुते।  
ततः कलांशं वित्तस्य मनुष्येभ्यः प्रयच्छति॥४०॥**

**येत्तस्यान्तरे दिव्यं सर्वर्तुकुसुमैश्चितम्।  
कर्णिकारवनं रम्यं शिलाजालसमुच्छ्रितम्॥४१॥**

**साक्षात्पशुपतिर्दिव्यभूतैः समावृतः।  
उमासहायो भगवान्तरमते भूतभावनः॥४२॥**

**र्णकारमयी मालां विभ्रदापादलम्बिनीम्।  
त्रिभिर्नेत्रैः [कृतोद्योतस्त्रिभिः](http://॑ "क. कृताद्योतिस्त्रिं।") सूर्यैरिवोदितैः॥ ४३॥**

**ग्रतपसः सिद्धाः सुव्रताः सत्यवादिनः।  
पश्यन्ति न हि दुर्वृत्तैः शक्यो द्रष्टुं महेश्वरः॥ ४४॥**

**शैलस्य शिखरात्क्षीरधारा द्विजोत्तमाः।  
विश्वरूपात्परिमिता भीमनिर्घातनिःस्वना॥ ४५॥**

**पुण्यतमैर्जुष्टा गङ्गा भागीरथी शुभा।  
लवन्तीव प्रवेगेण ह्रदे चन्द्रमसः शुभे॥४६॥**

**ह्युत्पादितः पुण्यः सहृदः सागरोपमः।  
तां धारयामास तदा दुर्धरां पर्वतैरपि॥४७॥**

**वर्षसहस्राणि शिरसैव पिनाकधृक्।  
मेरोस्तु पश्चिमे पार्श्वे केतुमालो द्विजोत्तमाः॥४८॥**

**खण्डे तु तत्रैव महाजनपदो द्विजाः।  
आयुर्दशसहस्राणि वर्षाणां तत्र सत्तमाः॥४९॥**

**र्णवर्णाश्च नराः स्त्रियश्चाप्सरसां समाः।  
अनामया वीतशोका नित्यं मुदितमानसाः॥५०॥**

**पन्ते मानवास्तत्र निस्तप्तकनकप्रभाः।  
गन्धमादनशृङ्गेषु कुबेरः सह राक्षसैः॥५१॥**

**तोऽप्सरसां संधैर्मोदते गुह्यकाधिपः।  
गन्धमादनपार्श्वे तु पुरे दिव्योपपादुकाः॥५२॥**

**दशसहस्राणि वर्षाणां परमायुषः।  
तत्र कृष्णा नरा विप्रास्तेजोयुक्ता महाबलाः॥५३॥**

**पश्चोत्पलपत्राभाः सर्वाः सुप्रियदर्शनाः।  
नीलोत्पलधरं श्वेतं श्वेताद्धैरण्यकं वरम्॥५४॥**

**सर्वरावतं विप्रा नानाजनपदावृतम्।  
धनुषी ते [महाभागा](http://॑ "ख. ञ. 'गाद्देवं।") देवर्षेर्दक्षिणोत्तरे॥५५॥**

**आवृत्तं मध्यगं तु पञ्च वर्षाणि चैव हि।  
उत्तरोत्तरमेतेभ्यो वर्षमुद्रिच्यते गुणैः॥५६॥**

**प्रमाणमारोग्यं धर्मतः कामतोऽर्थतः।  
समन्वितानि भूतानि तेषु सर्वेषु सत्तमाः॥५७॥**

**मेषा महाभागाः पर्वतैः पृथिवी चिता।  
हेमकूटस्तु सुमहान्कैलासो नाम पर्वतः॥५८॥**

**वैश्रवणो देवो गुह्यकैः सह मोदते।  
अस्त्युत्तरेण कैलासं मैनाकं पर्वतं प्रति॥५९॥**

**ण्यशृङ्गः सुमहान्दिव्यो मणिमयो गिरिः।  
तस्य पार्श्वे महद्दिव्यं शुभ्रं काञ्चनवालुकम्॥६०॥**

**विष्णुसरो नाम यत्र राजा भगीरथः।  
दृष्ट्वा भागीरथीं गङ्गामुवास बहुलाः समाः॥६१॥**

**मणिमयास्तत्र क्षेत्राश्चापि हिरण्मयाः।  
तत्रेष्ट्वा तु गतः सिद्धिं सहस्राक्षो महायशाः॥६२॥**

**भूतिपतिर्यत्र सर्वलोकैः सनातनः।  
उपास्यते तिग्मतेजा यत्र भूतैः समन्ततः॥६३॥**

**नारायणौ ब्रह्मा मनुः स्थाणुश्च पञ्चमः।  
तत्र दिव्या त्रिपथगा प्रथमं तु प्रतिष्ठिता॥६४॥**

**लोकादपाक्रान्ता सप्तधा प्रतिपद्यते।  
वटोदका सा नलिनी पावनी च सरस्वती॥६५॥**

———————————————————————————————————————————————————

४ ख. ञ.तत्र। ट. यत्र।** ५ 'ते       ।**



**स प्रभुः सर्वभूतानां विभुश्च द्विजसत्तमाः।  
संक्षेपो विस्तरश्चैव कर्ता कारयिता तथा॥६॥**

**पृथिव्यापस्तथाऽऽकाशं वायुस्तेजश्च सत्तमाः।  
स यज्ञः सर्वभूतानामास्यं तस्य हुताशनः॥७॥**

इति श्रीमहापुराणे पाद्म आदिखण्डे पश्चमोऽध्यायः॥५॥

**आदितः श्लोकानां समष्ट्यङ्काः—१८१**

——————

अथ षष्ठोऽध्यायः।

————

**ऋषय ऊचुः—**

**यदिदं भारतं वर्षं पुण्यं पुण्यविधायकम्।  
तत्सर्वं नः समाचक्ष्व त्वं हि नो बुद्धिमान्मतः॥१****॥**

**सूत उवाच—**

**अत्र ते कीर्तयिष्यामि वर्ष भारतमुत्तमम्।  
प्रियमित्रस्य देवस्य मनोर्वैवस्वतस्य च॥२॥**

**पृथोश्च प्राज्ञ वैण्यस्य तथेक्ष्वाकोर्महात्मनः।  
ययातेरम्बरीषस्य मान्धातुर्नहुषस्य च॥३॥**

**तथैव मुचुकुन्दस्य कुवेरोशीनरस्य च।  
ऋषभस्य तथैलस्य [नृगस्य](http://॑ "क. नृपस्य । ") नृपतेस्तथा॥४॥**

**कुशिकस्यैव राजर्षेर्गार्धेचैव महात्मनः।  
सोमस्य चैव राजर्षेदिलीपस्य तथैव च॥५॥**

**अन्येषां च महाभागाः क्षत्रियाणां बलीयसाम्।  
सर्वेषामेव भूतानां प्रियं [भरतमुत्तमं](http://॑ " ख. ञ. म् । नवव ।")॥६॥**

**ततो वर्षं प्रवक्ष्यामि यथाश्रुतमहो द्विजाः।  
महेन्द्रो मलयः सह्यः शुक्तिमानृक्षवानपि॥७॥**

**विन्ध्यश्च पारियात्रश्च सप्तैते कुलपर्वताः।  
तेषां सहस्रशो विप्राः पर्वतास्ते समीपतः॥८॥**

**अविज्ञाताः सारवन्तो विपुलाश्चित्रसानवः।  
अन्ये तु ये [परिज्ञातां](http://॑ "ङ झ ट ता दुःखादुःखोप।") ह्रस्वाह्रस्वोपजीविनः॥९॥**

**आर्यम्लेच्छाश्च धर्मज्ञास्ते मिश्राः पुरुषा द्विजाः।  
नदीं पिवन्ति विपुलां गङ्गां सिन्धुं सरस्वतीम्॥१०॥**

**गोदावरीं नर्मदां [वहुदां](http://॑ "ङ. च. ढ. बाहुदां । ट. बहूदां") च महानदीम्।  
शतद्रु चन्द्रभागां च यमुनां च महानदीम् "॥११॥**

**दृषद्वतीं विपाशां च विपाशां स्वच्छवालुकाम्।  
नदीं वेत्रवतीं चैव कृष्णां वेणीं च निम्नगाम्॥१२॥**

**इरावतीं वितस्तां च पयोष्णीं देविकामपि।  
वेदस्मृतिं वेदशिरां त्रिदिवां सिन्धुलाकृमिम्॥१३॥**

**करीषिणीं चित्रवहां त्रिसेनां चैव निम्नगाम्।  
गोमतीं धूतपापां च चन्दनां च महानदीम्॥१४॥**

**कौशिकीं त्रिदिवां हृद्या नाचितां रोहितारणीम्।  
रहस्यां शतकुम्भां च शरयूं च द्विजोत्तमाः॥१५॥**

**चर्मण्वतीं वेत्रवतीं हस्तिसोमां दिशं तथा।  
शरावतीं पयोष्णीं च भीमां भीमरथीमपि॥१६॥**

**कावेरी [बालुकां](http://॑ "चलुकां । ट. भालुकां । ख. ट. चुलुकां ।")चापि [वापीं](http://॑ "ञ. तापीं । ") शतमलीमपि।  
नीवारां महितां चापि सुप्रयोगां तथा नदीम्॥१७॥**

**पवित्रां कृष्णलां सिन्धुं वाजिनीं पुरुमालिनीम्।  
पूर्वाभिरामां वीरां च भीमां मालावतीं तथा॥१८॥**

**पलाशिनीं पापहरां महेन्द्रां पाटलावतीम्।  
करीषिणीमसिक्नीं च कुशवीरां महानदीम्॥१९॥**

**मरुत्वां प्रवरां मेनां [होरां](http://॑ "ख. ङ. च. झ. ढ. हेमां") घृतवतीं तथा।  
अनाकतीमनुष्णीं च सेव्यां कापीं च सत्तमाः॥२०॥**

**सदावीरामधृष्यां च कुशचीरां महानदीम्।  
रथचित्रां ज्योतिरथां विश्वामित्रां कपिञ्जलाम्॥२१॥**

**उपेन्द्र बहुलां चैव कुवीरामम्बुवाहिनीम्।  
वैनन्दी पिञ्जलां वेणां तुङ्गवेगां महानदीम्॥२२॥**

**विदिशां कृष्णवेगां च ताम्रां च कपिलामपि।  
धेनुं सकामां वेदस्वां हविःस्रावां महापथाम्॥२३॥**

**शिप्रो च पिच्छलां चैव भारद्वाजीं च निम्नगाम्।  
कौर्णिकीं निम्नगां शोणां बाहुदामथ चन्द्रमाम्॥२४॥**



**दश वर्गःशिलां चैव ब्रह्ममेध्यां दृषद्वतीम्।  
परोक्षामथ रोहीं च तथा जम्बूनदीमपि॥२५॥**

**दक्षिणां तपसां दासीं [सामान्यां](http://॑ "ट. 'न्यां वारणा") वरुणामसीम्।  
नीलां धृतिकरीं चैव पर्णशां च महानदीम्॥ २६॥**

**सर्वनपि वृषभ भाषां ब्रह्ममेध्यां दृषद्वतीम्।  
एताश्चान्याश्च बहवो महानद्यो द्विजर्षभाः॥ २७॥**

**'यो निरामयां कृष्णां मन्दगां मन्दवाहिनीम्।  
ब्राह्मणीं च महागौरीं दुर्गामपि च सत्तमाः॥ २८॥**

**योत्रात्पलां चित्ररथां मञ्जुलां रोहिणीं तथा।  
मन्दाकिनीं वैतरणीं कोकां चापि [महानदीम्](http://॑ " ख. ञ. म् ॥ २९ ॥ मुक्ति ।")॥ २९॥**

**शुक्तिमतीमनङ्गां च तथैव [वृषसात्वयाम्](http://॑ "ख. अ. सायां । ")।  
लौहित्यां करतोयां च तथैव [वृषकात्वयाम्](http://॑ ".ञ.काह्वयां ।")॥ ३०॥**

**कुमारीमृषिकुल्यां च मारिषां च सरस्वतीम्।  
मन्दाकिनीं सुपुण्यां [च](http://॑ "ख. अःच स्वगंगं । ")सर्वां गङ्गां च सत्तमाः॥३१॥**

**विश्वस्य मातरः सर्वाः सर्वाश्चैव महाफलाः।  
तथा नद्यः स्वप्रकाशाः शतशोऽथ सहस्रशः॥ ३२॥**

**इत्येताः सरितो विप्राः समाख्याता यथास्मृति।  
अत ऊर्ध्वं जनपदान्निबोध गदतो मम॥३३॥**

**तत्रेमे कुरुपाञ्चालाः शाल्वमात्रेयजाङ्गलाः।  
शूरसेनाः पुलिन्दाश्च बौधा मालास्तथैव च॥ ३४॥**

**मत्स्याः कुशट्टाः सौगन्ध्याः कुन्तयः काशिकोशलाः।  
चेदिमत्स्यकरूपाश्च भोजाः सिन्धुपुलिन्दकाः॥ ३५॥**

**उत्तमाश्च दशार्णाश्च मेकलाश्चोत्कलैः सह।  
पञ्चालाः कोशलाश्चैव नैकपृष्ठयुगंधराः॥३६॥**

**बोधा मद्राः कलिङ्गाश्च काशयोऽपरकाशयः।  
जठराः कुकुराश्चैव सदशार्णाः सुसत्तमाः॥३७॥**

**कुन्तयोऽवन्तयश्चैव तथैवापरकुन्तयः।  
[गोमन्ता](http://॑ "क. गोगन्ता।") मल्लकाः पुण्ड्रा विदर्भा नृपवाहिकाः॥३८॥**

**अश्मकाः सोत्तराचैव गोपराष्ट्राः कनीयसः।  
अधिराज्यकुशट्टाश्च मल्लराष्ट्राश्च केरलाः॥३९॥**

**मालवाश्चोपवास्याश्च वक्रावक्रातपाः शकाः।  
विदेहा मागधाः सद्मा मलजा विजयास्तथा॥ ४०॥**

**अङ्गा वङ्गाः कलिङ्गाश्च यकृल्लोमान एव च।  
मल्लाः सुदेष्णाः प्रह्लादा महिषाः शशकास्तथा॥ ४ १॥**

**बाहिका वाटधानाश्च आभीराः कालतोयकाः।  
अपरान्ताः परान्ताश्च पङ्कलाश्चर्मचण्डकाः॥४२॥**

**अटवीशेखराचैव मेरुभूताश्च सत्तमाः।  
उपावृतानुपावृत्ताः सुराष्ट्राः केकयास्तथा॥४३॥**

**कुट्टापरान्ता माहेयाः कक्षाः सामुद्रनिष्कुटाः।  
अन्धाश्च बहवो विप्रा अन्तर्गिर्यस्तथैव च॥ ४४॥**

**बहिर्गिर्योऽङ्गमलदा मगधा [मालवार्यटीः](http://॑ "ख. अ. मालवार्घटाः ।")।  
[सत्त्वतराः](http://॑ "ट.सत्त्वोत्तराः।") प्रावृषेया भार्गवाश्च द्विजर्षभाः॥४५॥**

**पुण्ड्रा भार्गाः किराताश्च [सुदेष्ण](http://॑ "क. ष्णा मासुं।") भासुरास्तथा।  
शका निषादा निषधास्तथैवाऽऽनर्तनैर्ऋताः॥ ४६॥**

**पूर्णलाः पूतिमत्स्याश्च कुन्तलाः कुशकास्तथा।  
तीरग्रहाः शूरसेना ईजिकाः कल्पकारणाः॥४७॥**

**तिलभागा मसाराश्च मधुमत्ताः ककुन्दकाः।  
काश्मीराः सिन्धुसौवीरा गान्धारा दर्शकास्तथा॥४८॥**

**अभीसाराः कुताश्च सौरिला बाहिकास्तथा।  
दर्वी च [मालवादर्ववातजामरथोरगः](http://॑ "ङ. झ. गाः॥ ४९॥चत्वरठास्तं।")॥ ४९॥**

**[बलरट्टास्तथा](http://॑ "ढ. बल्वरं । ") विप्राः सुदामानः सुमल्लिकाः।  
बन्धाकरीकषाश्चैव कुलिन्दा गन्धिकास्तथा॥ ५०॥**

**वानायवो [दशाः](http://॑ "ट. दराः। ") पार्श्वरोमाणः कुशबिन्दवः।  
काच्छा गोपालकच्छाश्च जाङ्गलाः कुरुवर्णकाः॥५१॥**

**किरात बर्बराः सिद्धा वैदेहास्ताम्रलिप्तिकाः।  
औड्रम्लेच्छाः ससैरिन्द्राः पार्वतीयाश्च सत्तमाः॥५२॥**

**अथापरे जनपदा दक्षिणा मुनिपुङ्गवाः।  
द्रविडाः केरलाः प्राच्या मूषिका बालमूषिकाः॥५३॥**

**कर्णाटका माहिषका [विकन्धा](http://॑ "ञ. किष्किन्धा। ट. विकत्था। ") मूषिकास्तथा।  
झल्लिकाः कुन्तला श्चैव सौहृदा नलकाननाः॥ ५४॥**

**कोकुट्टकास्तथा चोलाः कोकणा [मणिवालवाः](http://॑ "ख. म. बालकाः स झ. उ. वालुकाः । स ।")।  
समङ्गाः कनकाश्चैव कुकुराङ्गारमारिषाः॥५५॥**



**ध्वजिन्युत्सवसङ्केतास्त्रिगर्भा माल्यसेनयः।  
व्यूढकाः कोरकाः प्रोष्ठाः सङ्गवेगधरास्तथा॥ ५६॥**

**तथैव [विन्द्यधरुलिकाः](http://॑ " स. म. विन्ध्यपौलायाः।") पुलिन्दा [वल्बलैः](http://॑ " ङ. च. ट. ढ. वल्मलैः। ख. ञ. दण्डकैः। ") सह।  
मालवा मलराश्चैव तथैवापरवर्तकाः॥५७॥**

**कुलिन्दाः कालदाश्चैव चण्डकाः कुरटास्तथा।  
मुशलास्तनवालाश्च सतीर्थापूतिसृञ्जयाः॥५ ८॥**

**अनिदायाः शिवाटाश्च तपानाः सूतपास्तथा।  
ऋषिकाश्च विदर्भाश्च[स्तङ्गनाः](http://॑ "ट. स्तङ्गणाः परतङ्गणाः। ") परतङ्गकाः॥५९॥**

**उत्तराश्चापरे म्लेच्छा जना हि मुनिपुङ्गवाः।  
जवनाश्च सकाम्बोजा दारुणा म्लेच्छजातयः॥ ६०॥**

**[सकृघृहाः](http://॑ "सहु") कुलट्याश्च हूणाः पारसिकैः सह।  
तथैव रमणाश्चान्यास्तथा च दशमानिकाः॥६१॥**

**क्षत्रियोपनिवेशाश्च वैश्यशूद्रकुलानि च।  
शूराभीराश्च दरदाः काश्मीराः पशुभिः सह॥६२॥**

**खाण्डीकाश्च तुषाराश्च पद्मावा गिरिगह्वराः।  
[आत्रेयाः](http://॑ "आद्रेयाः सभिरं। ") सभरद्वाजास्तथैव स्तनपोषकाः॥६३॥**

**दोषकाश्च कलिङ्गाश्च किरातानां च जातयः।  
तामेरा हन्यमानाश्च तथैव करभञ्जकाः॥६४॥**

**एते चान्ये जनपदाः प्राच्योदीच्यास्तथैव च।  
उद्देशमात्रेण मया देशाः संकीर्तिता द्विजाः॥**

**यथागुणबलं वाऽपि त्रिवर्गस्य महाफलम्॥६५॥**

इति श्रीमहापुराणे पाद्म आदिखण्डे षष्ठोऽध्यायः॥ ६॥

**आदितः श्लोकानां समष्ट्यङ्काः—२४६**

**——————**

अथ सप्तमोऽध्यायः।

**—————**

**ऋषय ऊचुः—**

**भारतस्यास्य वर्षस्य तथा हैमवतस्य च।  
प्रमाणमायुषः सूत बलं चापि शुभाशुभम्॥१॥**

**अनागतमतिक्रान्तं वर्तमानं च सत्तम।  
आचक्ष्व नो विस्तरेण हरिवर्षं तथैव च॥२॥**

**सूत उवाच—**

**चत्वारि भारते वर्षे युगानि मुनिपुङ्गवाः।  
कृतं त्रेता द्वापरं च कलिश्च द्विजसत्तमाः॥३॥**

**पूर्वं कृतयुगं नाम ततस्त्रेतायुगं [द्विजाः](http://॑ " क,जाः। संक्षिपाद्द्वा। ")।  
तत्पश्चाद्वापरं चाथ [ततस्तिष्यः](http://॑ "क. तत्र स्निग्धः प्र। ") प्रवर्तते॥४॥**

**चत्वारि तु सहस्राणि वर्षाणां मुनिपुङ्गवाः।  
आयुः संख्या कृतयुगे संख्याता हि तपोधनाः॥ ५॥**

**तथा त्रीणि सहस्राणि त्रेतायामायुषो विदुः।  
द्वे सहस्रे द्वापरे तु भुवि तिष्ठन्ति सांप्रतम्॥ ६॥**

**न प्रमाणस्थितिर्ह्यस्ति [तिष्ये](http://॑ "क ष्येषु मुं।") तु मुनिपुङ्गवाः।  
गर्भस्थाश्च म्रियन्तेऽत्र तथा जाता म्रियन्ति च॥७॥**

**महाबला महासत्त्वाः प्रज्ञागुणसमन्विताः।  
प्रजायन्ते च जाताश्च शतशोऽथ [सहस्रशः](# "क. शःहस्तासुययु")॥८॥**

**द्विजाः कृतयुगे विमा बलिनः प्रियदर्शनाः।  
प्रजायन्ते च जाताश्च मुनयो वै तपोधनाः॥९॥**

**महोत्साहा महात्मानो धार्मिकाः सत्यवादिनः।  
प्रियदर्शा वपुष्मन्तो महावीर्या धनुर्धराः॥१०॥**

**वीरा हि युधि जायन्ते क्षत्रियाश्चारुसंमताः।  
त्रेतायां क्षत्रियास्तावत्सर्वे वै चक्रवर्तिनः॥११॥**

**सर्ववर्णाश्च जायन्ते सदैव द्वापरे युगे।  
महोत्साहा वीर्यवन्तः परस्परवधैषिणः॥१२॥**

**[तेजसांऽन्धेन](http://॑ " ट. सांऽशेन।") संयुक्ताः क्रोधनाः [पुरुषाः](http://॑ "क. “रुषाङ्कितः। लुं।") किल।  
लुब्धाश्चानृतिकाश्चैव तिष्ये जायन्ति भो द्विजाः॥१३॥**

**ईर्ष्यां मानस्तथा क्रोधो मायाऽसूया तथैव च।  
तिष्ये भवन्ति भूतानां रागो लोभश्च सत्तमाः॥१४॥**



**क्षिपो वर्तते विप्रा द्वापरे [युगमध्येके](http://॑ "ङ. ढ.ध्यगे। गु।")।  
गुणोत्तरं हैमवतं हरिवर्षं ततः परम्॥**

इति श्रीमहापुराणे पाद्म आदिखण्डे सप्तमोऽध्यायः॥ ७॥

**आदितः श्लोकानां समष्ट्यङ्काः—२६ १**

**—————**

अथाष्टमोऽध्यायः।

**————**

**ऋषय ऊचु—**

**...[खण्डस्त्वया](# "ढ. 'म्बूद्वीपस्त्वं।") प्रोक्तो यथावदिह सत्तम।  
विष्कम्भस्य च प्रब्रूहि परिमाणं तु तत्त्वतः॥१॥**

**सदस्य प्रमाणं च सम्यगच्छिद्रदर्शनः।  
शाकद्वीपं च नो ब्रूहि कुशद्वीपं च धार्मिक॥  
शीलं चैव तत्त्वेन क्रौञ्चद्वीपं तथैव च॥२॥**

**सूत उवाच—**

**..सुबहवो द्वीपा यैरिदं संततं जगत्।  
सप्त द्वीपान्प्रवक्ष्यामि शृणुत द्विजपुङ्गवाः॥३॥**

**...दश सहस्राणि योजनानि द्विजोत्तमाः।  
षट्शतानि च पूर्णानि विष्कम्भो जम्बुपर्वतः॥४॥**

**वणस्य समुद्रस्य विष्कम्भो द्विगुणः स्मृतः।  
नानाजनपदाकीर्णो मणिविद्रुमचित्रितः॥५॥**

**कधातुविचित्रैश्च पर्वतैरुपशोभितः।  
सिद्धचारणसंकीर्णः सागरः परिमण्डलः॥६॥**

**..कद्वीपं च वक्ष्यामि यथावदिह सत्तमाः।  
शृणुताद्य यथान्यायं ब्रुवतो मम धार्मिकाः॥७॥**

**जम्बूद्वीपप्रमाणेन द्विगुणः स द्विजर्षभाः।  
विष्कम्भेन महाभागाः सागरोऽपि विभागशः॥८॥**

**..रोदो मुनिशार्दूला येन संपरिवारितः।  
तत्र पुण्या जनपदास्तत्र न म्रियते जनः॥९॥**

**..त एव हि दुर्भिक्षं क्षमातेजोयुता हि ते।**

**..द्वीपस्य संक्षेपो यथावन्मुनिसत्तमाः।  
उक्त एष महाभागाः किमन्यत्कथयामि वः॥१०॥**

**ऋषय ऊचुः—**

**..द्वीपस्य संक्षेपो यथावदिह धार्मिक।  
उक्तस्त्वया महाप्राज्ञ विस्तरं ब्रूहि तत्त्वतः॥११॥**

**सूत उवाच—**

**..थैव पर्वता विप्राः सप्तात्र मणिपर्वताः।  
रत्नाकरास्तथा नद्यस्तेषां नामानि वर्णये॥१२॥**

**..तीव गुणवत्सर्वं तत्त्वं पृच्छ्थ धार्मिकाः।  
देवर्षिगन्धर्वयुतः प्रथमो मेरुरुच्यते॥१३॥**

**.. गायतो महाभागा [मलयो](http://॑ "मलयो ") नाम पर्वतः।  
ततो मेघाः प्रवर्तन्ते [प्रवर्षन्ति](http://॑ "क. प्रभवन्ति ।") च सर्वशः॥१४॥**

**ततः परेण मुनयो जलधारो महागिरिः।  
ततो नित्यमुपादत्ते वासवः परमं जलम्॥१५॥**

**तो वर्षं प्रभवति वर्षाकाले द्विजोत्तमाः।  
उच्चैर्गिरी रैवतको यत्र नित्यं प्रतिष्ठितम्॥१६॥**

**वती दिवि नक्षत्रं पितामहकृतावधिः।  
उत्तरेण तु विप्रेन्द्राः श्यामो नाम महागिरिः॥१७॥**

**..व मेघप्रभः प्रांशुः श्रीमानुज्ज्वलविग्रहः।  
[यत्र](http://॑ "क.अत्र") श्यामत्वमापन्नाः प्रजा मुदितमानसाः॥१८॥**

**ऋषय ऊचुः—**

**..महान्संशयोऽस्माकं प्राप्तोऽयं सूत यस्तथा ( ? )।  
प्रजाः कथं सूत सम्यक्संप्राप्ताः श्यामता..ह॥ १९॥**

**सूत उवाच—**

**र्वेष्वेवा महाप्राज्ञा द्वीपेषु मुनिपुङ्गवाः।  
गौरः कृष्णश्च पतगो त ( गस्त) योर्वर्णान्तरे द्विजाः॥ २०॥**



**श्यामो यस्मात्मवृत्तो वै तस्माच्छयामगिरिः स्मृतः।  
ततः परं मुनिश्रेष्ठा दुर्गशैलो महोदयः॥२१॥**

**केशरी केशरयुतो यतो वातः प्रवर्तते।  
तेषां योजनविष्कम्भो द्विगुणः प्रविभागशः॥२२॥**

**वर्षाणि तेषु विप्रेन्द्राः संप्रोक्तानि मनीषिभिः।  
महामेरुर्महाकाशां जलदः कुमुदोत्तरः॥ २३॥**

**जलधारो महाप्राज्ञाः [सुकुमार](http://॑ "क.म. कुसुमार।") इति स्मृतः।  
रैवतस्य तु कौमारः श्यामस्य मणिकाञ्चनः॥२४॥**

**केशरस्याथ मौदाकी परेण तु [महान्सुमान्](http://॑ "ट. हाम्पुमा।")।  
परिवार्य तु विप्रेन्द्रा दैर्घ्यं इस्वत्वमेव च॥२५॥**

**जम्बूद्वीपेन संख्यातस्तस्य मध्ये महाद्रुमः।  
शाको नाम महाप्राज्ञाः [प्रजास्तस्य](http://॑ "ट.स्तत्र सं।") सहानुगाः॥२६॥**

**तत्र पुण्या जनपदाः पूज्यते तत्र शंकरः।  
तत्र गच्छन्ति सिद्धाश्च चारणा दैवतानि च॥२७॥**

**धार्मिकाश्च प्रजाः सर्वाश्चत्वारस्तत्र सत्तमाः।  
वर्णाः स्वकर्मनिरता न च स्तेनोऽत्र दृश्यते॥२८॥**

**दीर्घायुषो महाप्राज्ञा जरामृत्युविवर्जिताः।  
प्रजास्तत्र विवर्धन्ते वर्षास्विव समुद्रगाः॥२९॥**

**नद्यः पुण्यजलास्तत्र गङ्गा च बहुधा गता।  
सुकुमारी कुमारी च सीता [शिवोदका](http://॑ " क. शिवोलका। झ. शिवालुका। ") तथा॥३०॥**

**महानदी च भो विप्रास्तथा मणिजला नदी।  
इक्षुवर्धनिका चैव नदी मुनिवराः [स्मृता](http://॑ "ख. म. 'ता")॥३१॥**

**ततः प्रवृत्ताः पुण्योदा नद्यः परमशोभनाः।  
सहस्राणां शतान्येव यतो वर्षति वासवः॥ ३२॥**

**न तासां नामधेयानि परिमाणं तथैव च।  
शक्यते परिसंख्यातुं पुण्यास्ता हि सरिद्वराः॥३३॥**

**ततः पुण्या जनपदाश्चत्वारो लोकविश्रुताः।  
मृगाश्च मशकाश्वैव मानसा मल्लकास्तथा॥३४॥**

**मृगाश्च ब्रह्मभूयिष्ठाः स्वकर्मनिरता द्विजाः।  
मशकेषु तु राजन्या धार्मिकाः सर्वकामदाः॥ ३५॥**

**मानसाश्च महाभागा वैश्यधर्मोपजीविनः।  
सर्वकामसमायुक्ताः शूरा धर्मार्थनिश्चिताः॥३६॥**

**शूद्रास्तु मल्लका नित्यं पुरुषा धर्मशीलिनः।  
न तत्र राजा विप्रेन्द्रा न दण्डो न च दण्डिकाः॥**

**स्वधर्मेणैव धर्मशास्ते रक्षन्ति परस्परम्॥३७॥**

**एतावदेव शक्यं तु तत्र द्वीपे प्रभाषितुम्।  
एतदेव च श्रोतव्यं शाकद्वीपे महौजसि॥३८॥**

इति श्रीमहापुराणे पाद्मआदिखण्डेऽष्टमोऽध्यायः॥ ८॥

**आदितः श्लोकानां समष्ट्यङ्काः—२९९**

———————

**अथ नवमोऽध्यायः।**

——————

**सूत उवाच—**

**उत्तरेषु च भो विप्रा द्वीपेषु श्रूयते कथा।  
एवं तत्र महाभागा ब्रुवतस्तन्निबोधत॥१॥**

**घृततोयः समुद्रोऽत्र दधिमण्डोदकोऽपरः।  
सुरोदः सागरश्चैव तथाऽन्यो दुग्धसागरः॥२॥**

**परस्परेण द्विगुणाः सर्वे द्वीपा द्विजर्षभाः।  
पर्वताश्च महाप्राज्ञाः समुद्रः परिवारिताः॥३॥**

**गौरस्तु मध्यमे द्वीपे गिरिर्मनः शिलो महान्।  
पर्वतः पश्चिमे कृष्णो नारायणसखो द्विजाः॥४॥**

**तत्र रत्नानि दिव्यानि स्वयं रक्षति केशवः।  
प्रसन्नश्चाभवत्तत्र प्रजानां व्यदधात्सुखम्॥५॥**

**शरद्वीपे कुशस्तम्भो मध्ये जनपदस्य ह।  
संपूज्यते शाल्मलिश्च द्वीपे शाल्मलिके द्विजाः॥६॥**

**क्रौञ्चद्वीपे महाक्रौञ्चो गिरी रत्नचयाकरः।  
संपूज्यते भो विप्रेन्द्राश्चातुर्वर्णेन नित्यदा॥७॥**

**गोमन्तः पर्वतो विप्राः सुमहान्सर्वधातुकः।  
यत्र नित्यं निवसति श्रीमान्कमललोचनः॥८॥**



**मोक्षिभिः संगतो नित्यं प्रभुर्नारायणो हरिः।  
शरद्वीपे तु विप्रेन्द्राः पर्वतो विद्रुमैश्चितः॥९॥**

**सुनामा च सुदुर्धर्षो द्वितीयो हेमपर्वतः।  
चुतिमान्नाम विप्रेन्द्रास्तृतीयः कुमुदो गिरिः॥१०॥**

**चतुर्थः पुष्पवान्नाम पञ्चमस्तु [कुशेशयः](http://॑ "ख. .म ‘शेरुकः। षं।")।  
षष्ठो हरिगिरिर्नाम षडेते पर्वतोत्तमाः॥११॥**

**तेषामन्तरविष्कम्भो द्विगुणः पर्वभागशः।  
औद्भिदं प्रथमं वर्षं[द्वितीयं](http://॑ "ख. ञ. 'यं वेणुं।") रेणुमण्डलम्॥१२॥**

**तृतीयं सुरयं नाम चतुर्थं[लम्बनं](http://॑ "ख. ङ. झ. म. ढ. लवनं।") स्मृतम्।  
धृतिमत्पञ्चमं वर्षं षष्ठं वर्षं प्रभाकरम्॥१३॥**

**सप्तमं कापिलं वर्षं सप्तैते [वर्षलम्बकाः](http://॑ "स्त्र. म. र्षभावकाः।")।  
एतेषु देवगन्धर्वाः प्रजाश्च मुदिता द्विजाः॥  
विहरन्ति रमन्ते च न तेषु म्रियते जनः॥१४॥**

**न तेषु दस्यवः सन्ति म्लेच्छजात्योऽपि वा द्विजाः।  
गौरः प्रायो जनः सर्वः सुकुमारश्च सत्तमाः॥ १५॥**

**अविशिष्टेषु सर्वेषु वक्ष्यामि द्विजपुङ्गवाः।  
यथाश्रुतं महाप्राज्ञा वर्ण्यते शृणुत द्विजाः॥१६॥**

**क्रौञ्चद्वीपे महाभागाः क्रौञ्चो नाम महागिरिः।  
क्रौञ्चात्परो वामनको वामनादन्धकारकः॥ १७॥**

**अन्धकारात्परो विप्रा मैनाकः पर्वतोत्तमः।  
मैनाकात्परतो विप्रा गोविन्दो गिरिरुत्तमः॥१८॥**

**\[[गोविन्दात्परतश्चैव](http://॑ "* एतच्चिहान्तर्गतः पाठः ख अ पुस्तकयोरेव दृश्यते।") पुण्डरीको महागिरिः।  
पुण्डरीकात्परश्चापि प्रोच्यते दुन्दुभिस्वनः \]॥१९॥**

**पुरस्ताद्द्विगुणस्तेषां विष्कम्भो मुनिपुङ्गवाः।  
देशांस्तत्र [प्रवक्ष्यामि](http://॑ "स.ङ. 'मि नामतस्तन्निबोधत।क्रीं। ") तन्मे निगदतः शृणु॥ २०॥**

**कौश्वस्य कुशलो देशो वामनस्य मनोनुगः।  
मनोनुगात्परो देश उष्णो नाम तपोधनाः॥२१॥**

**उष्णात्परः प्रावरकः प्रावरादन्धकारकः।  
अन्धकारकदेशात्तु मुनिदेशः परः स्मृतः॥२२॥**

**मुनिदेशात्परश्चैव प्रोच्यते दुन्दुभिस्वनः।  
सिद्धचारणसंकीर्णो गौरः प्रायो जनः स्मृतः॥२३॥**

**एते देशाः समाख्याता देवगन्धर्वसेविताः।  
पुष्करे पुष्करो नाम पर्वतो मणिरत्नवान्॥२४॥**

**तत्र नित्यं प्रसरति स्वयं देवः प्रजापतिः।  
पर्युपासन्ति ते नित्यं देवाः सर्वे महर्षयः॥२५॥**

**वाग्भिर्मनोनुकूलाभिः पूजयन्तो द्विजोत्तमाः।  
जम्बूद्वीपात्प्रवर्तन्ते रत्नानि विविधानि च॥२६॥**

**द्वीपेषु तेषु सर्वेषु प्रजानां मुनिसत्तमाः।  
विप्राणां ब्रह्मचर्येण सत्येन च दमेन च॥२७॥**

**आरोग्यायुष्प्रमाणाभ्यां द्विगुणं द्विगुणं ततः।  
एते जनपदा विप्रा द्वीपेषु तेषु सत्तमाः॥  
उक्ता जनपदा येषु धर्मश्चैकः प्रवर्तते॥२८॥**

**ईश्वरो दण्डमुद्यम्य स्वयमेव प्रजापतिः।  
द्वीपानेतान्मुनिवरान्रक्षंस्तिष्ठति सर्वदा॥२९॥**

**स राजा स शिवो विप्राः स पिता स पितामहः।  
गोपायति द्विजश्रेष्ठाः प्रजाः सद्विजपण्डिताः॥३०॥**

**भोजनमत्र विप्रेन्द्राः प्रजाः स्वयमुपस्थितम्।  
सिद्धमेव महाभागा भुञ्जते तद्धि नित्यदा॥३१॥**

**ततः [परं](http://॑ "क. रं समा नाम दृ'।") महाशैलो दृश्यते लोकसंस्थितिः।  
चतुरस्रो महाप्राज्ञाः सर्वतःपरिमण्डलः॥३२॥**

**तत्र तिष्ठन्ति विप्रेन्द्राश्चत्वारो लोकसंमताः।  
दिग्गजा हि मुनिश्रेष्ठा वामनैरावतादयः॥३३॥**

**सुप्रतीकस्तथा विप्राः प्रभिन्नकरटामुखाः।  
तस्याहं परिमाणं तु न संख्यातुमिहोत्सहे॥३४॥**

**संख्यातः स नित्यं हि तिर्यगूर्ध्वमधस्तथा।  
तत्र वै वायवो वान्ति दिग्भ्यः सर्वाभ्य एव च॥ ३५॥**

**असंबन्धा मुनिश्रेष्ठास्तान्निगृह्णन्ति ते गजाः।  
पुष्करैः पद्मसंकाशैर्विकर्षन्ति महाप्रभैः॥३६॥**

**शतधा पुनरेवाऽऽशु ते तान्मुञ्चन्ति नित्यशः।  
श्वसद्भिर्मुखनासाभ्यां दिग्गजैरिव मारुताः॥ ३७॥**



**आगच्छन्ति द्विजश्रेष्ठास्तत्र तिष्ठन्ति वै प्रजाः।  
यथोद्दिष्टं मया प्रोक्तं सनिर्माणमिदं जगत्॥**

**भु/श्रुत्वेदं पृथिवीमानं पुण्यदं च मनोनुगम्।  
श्रीमांस्तरति विप्रेन्द्राः सिद्धार्थः साधुसंमतः।**

**आयुर्बलं च कीर्तिश्च तस्य तेजश्च वर्धते॥**

**यः शृणोति समाख्यानं पर्वणीदं धृतव्रतः।  
प्रीयन्ते पितरस्तस्य तथैव च पितामहाः॥**

इति श्रीमहापुराणे पाद्म आदिखण्डे नवमोऽध्यायः॥ ९॥

**आदितः श्लोकानां समष्ट्यङ्काः—३३९**

**—————**

अथ दशमोऽध्यायः।

**—————**

**ऋषय ऊचुः—**

**पृथिव्या हि परिमाणं [संस्थानं](http://॑ "ख. ञ. 'नं परिं ।") सरितस्तथा।  
त्वत्तः श्रुत्वा महाभाग अमृतं पीतमेव च।  
तत्र भूमौ च तीर्थानि पावनानीति नः श्रुतम्॥**

**आचक्ष्व तानि सर्वाणि यथाफलकराणि।  
सविशेषं महामाज्ञ श्रोतुमिच्छामहे तव॥**

**सूत उवाच—**

**धन्यं पुण्यं महाख्यानं पृष्टमेव तपोधनाः।  
यथामति प्रवक्ष्यामि यथायोगं यथाश्रुतम्॥**

**पुरातनं प्रवक्ष्यामि देवर्षेर्नारदस्य हि।  
युधिष्ठिरेण संवादं शृणुत द्विजसत्तमाः॥**

**हृतराज्याः पाण्डुपुत्रा वने तस्मिन्महारथाः।  
निवसन्ति महाभागा द्रौपद्या सह पाण्डवाः॥**

**अथापश्यन्महात्मानं देवर्षि तत्र नारदम्।  
दीप्यमानं श्रिया ब्राह्म्या दीप्ताग्निसमतेजसम्॥**

**स तैः परिवृतः श्रीमान्भ्रातृभिः कुरुनन्दनः।  
दिवि भाति हि दीप्तौजा देवैरिव शतक्रतुः॥**

**यथा च देवान्सावित्री याज्ञसेनी तथा पतीन्।  
न जहौ धर्मतः [पार्थान्मेरुमर्कप्रभा](http://॑ "झ. रुपृष्ठं प्र ।") यथा॥**

**प्रतिगृह्य ततः पूजां नारदो भगवानृषिः।  
आश्वासयद्धर्मपुत्रं युक्तरूपप्रियेण च॥**

**उवाच च महात्मानं धर्मराजं युधिष्ठिरम्।  
ब्रूहि धर्मभृतां श्रेष्ठ किं प्रार्थ्यं किं [ददामि](http://॑ "ङ. वदामि ।") ते॥**

**अथ धर्मसुतो राजा प्रणम्य भ्रातृभिः सह।  
उवाच [प्राञ्जलिर्वाक्यं](http://॑ "क. प्राज्ञं निर्वा'।") नारदं देवसंमितम्॥**

**त्वयि तुष्टे महाभाग सर्वलोकाभिपूजिते।  
कृतमित्येवमन्ये हि प्रसादात्तव सुव्रत॥**

**यदि त्वयाऽनुग्राह्योऽस्मिभ्रातृभिः सहितोऽनघ।  
संदेहं मे मुनिश्रेष्ठ हृदिस्थं छेत्तुमर्हसि॥**

**प्रदक्षिणां यः कुरुते पृथिवीं तीर्थतत्परः।  
किं फलं तस्य कार्त्स्नेन तद्ब्रह्मन्वक्तुमईसि॥**

**नारद उवाच—**

**शृणु राजन्नवहितो दिलीपेन यथा पुरा।  
वसिष्ठस्य सकाशाद्वै सर्वमेतदुपश्रुतम्॥**

**पुरा भागीरथीतीरे दिलीपो राजसत्तमः।  
धर्म्यं व्रतं समास्थाय न्यवसन्मुनिवत्तदा॥**

**शुभे देशे महाराज पुण्ये देवर्षिपूजिते।  
गङ्गाद्वारे महातेजा देवगन्धर्वसेविते॥**

**स पितॄंस्तर्पयामास देवांश्च परमद्युतिः।  
ऋषींश्च तर्पयामास विधिदृष्टेन कर्मणा॥**

**कस्यचिव कालस्य जपन्नेव महामनाः।  
ददर्श भूतसंकाशं वसिष्ठमृषिमुत्तमम्॥**

**पुरोहितं स तं दृष्ट्वा दीप्यमानमिव श्रिया।  
प्रहर्षमतुलं लेभे विस्मयं परमं ययौ॥**



**उपस्थितं महाराज पूजयामास भारत।  
स हि धर्मभृतां श्रेष्ठो विधिदृष्टेन कर्मणा॥२१॥**

**शिरसा चार्घ्यमादाय शुचिः प्रयतमानसः।  
नाम संकीर्तयामास तस्मिन्ब्रह्मर्षिसत्तमे॥२२॥**

**दिलीपोऽहं तु भद्रं ते दासोऽस्मि तव सुव्रत।  
तव संदर्शनादेव मुक्तोऽहं सर्वकिल्बिषैः॥ २३॥**

**एवमुक्खा महाराज दिलीपो द्विपदां वरः।  
वाग्यतः प्राञ्जलिर्भूला तूष्णीमासीद्युधिष्ठिर॥ २४॥**

**तं दृष्ट्वा नियमेनाथ स्वाध्यायेन च कर्षितम्।  
दिलीपं नृपतिश्रेष्ठं मुनिः [प्रीतमनाऽभवत्](# "संधिरार्षः।")॥ २५॥**

इति श्रीमहापुराणे पाद्म आदिखण्डे दशमोऽध्यायः॥ १०॥

**आदितः श्लोकानां समष्ट्यङ्काः—३६४**

**————**

अथैकादशोऽध्यायः।

**————**

**वसिष्ठ उवाच—**

**अनेन तव धर्मज्ञ प्रश्रयेण दमेन च।  
सत्येन च महाभाग तुष्टोऽस्मि तव सर्वशः॥१॥**

**यस्येदृशस्ते धर्मोऽयं पितरस्तारितास्त्वया।  
तेन पश्यसि मां पुत्र याज्यश्चासि ममानघ॥२॥**

**प्रीतिर्मे वर्धते ते ब्रूहि किं करवाणि ते।  
यद्वक्ष्यसि नरश्रेष्ठ तस्य दाताऽस्मि तेऽनघ॥३॥**

**दिलीप [उवाच](http://॑ " ड. ढ. च—वेदवेदाङ्गतत्त्वज्ञ स।")—**

**प्रीते त्वयि वसिष्ठाद्य सर्वलोकाभिपूजिते।  
कृतमित्येव मन्ये हि यदहं पृष्टवान्प्रभुम्॥४॥**

**यदि त्वहमनुग्राह्यस्तव धर्मभृतां वर।  
प्रक्ष्यामि हृत्स्छं संदेहं तन्मे त्वं वक्तुमर्हसि॥५॥**

**अस्ति मे भगवन्कश्चित्तीर्थेभ्यो धर्मसंशयः।  
तदहं श्रोतुमिच्छामि पृथक्संकीर्तनं त्वया॥६॥**

**प्रदक्षिणां यः पृथिवीं करोति द्विजसत्तम।  
किं फलं तस्य विप्रर्षे तन्मे ब्रूहि तपोधन॥७॥**

**वसिष्ठ उवाच—**

**कथयिष्यामि तदहमुषीणां यत्परायणम्।  
तदेकाग्रमनास्तात शृणु तीर्थेषु यत्फलम्॥८॥**

**यस्य हस्तौ च पादौ च मनश्चैव सुसंयतम्।  
विद्या तपश्च कीर्तिश्च स तीर्थफलमश्नुते॥९॥**

**प्रतिग्रहादुपावृत्तः संतुष्टो नियतः शुचिः।  
अहंकारनिवृत्तश्च स तीर्थफलमश्नुते॥१०॥**

**अकल्किको [निराहारोऽलब्धाहारो](http://॑ "झ. रो जिताहा") जितेन्द्रियः।  
विमुक्तः सर्वदोषैर्यः स तीर्थफलमश्नुते॥११॥**

**अक्रोधनश्च राजेन्द्र सत्यशीलो दृढव्रतः।  
आत्मोपमश्च भूतेषु स तीर्थफलमश्नुते॥१२॥**

**ऋषिभिः क्रतवः/घ प्रोक्ता वेदेष्वपि यथाक्रमम्।  
फलं चैव यथातत्त्वं प्रेत्य चेह च सर्वशः॥१३॥**

**न ते शक्या दरिद्रेण [यज्ञाः](http://॑ " क. यज्ञं") प्राप्तुं महीपते।  
बहूपकरणा यज्ञा नानासंभारविस्तराः॥१४॥**

**प्राप्यन्ते पार्थिवैरेते समृद्धैर्वा नरैः कचित्।  
न निर्धनैर्नरगणैरेकात्मभिरसाधनैः॥१५॥**

**यो दरिद्वैरपि विधिः शक्यः प्राप्तुं जनेश्वर।  
तुल्यो यज्ञफलैः पुण्यैस्तं निबोध महीपते॥१६॥**

**ऋषीणां परमं गुह्यमिदं धर्मभृतां वर।  
तीर्थाभिगमनं पुण्यं यज्ञैरपि विशिष्यते॥१७॥**

**[अनुपोष्यातिरात्राणि](http://॑ "स्व. ञ. 'पोष्य त्रिख।") तीर्थाभिगमनेन च।  
अदत्त्वा काञ्चनं गाश्च दरिद्रो नाम जायते॥१८॥**

**अग्निष्टोमादिभिर्यज्ञैरिष्ट्वा विपुलदक्षिणैः।  
न तत्फलमवाप्नोति तीर्थाभिगमनेन यत्॥१९॥**



**नृलोके देवलोकस्य तीर्थं त्रैलोक्यविश्रुतम्।  
पुष्करं तीर्थमासाद्य देवदेवसमो भवेत्॥१९॥**

**दश कोटिसहस्राणि तीर्थानां वै महीपते।  
सांनिध्यं पुष्करे येषां त्रिसंध्यं सूर्यवंशज॥२०॥**

**आदित्या वसवो रुद्राः साध्याश्च समरुद्गणाः।  
गन्धर्वाप्सरसश्चैव तत्र संनिहिताः प्रभो॥२१॥**

**यत्र देवास्तपस्तप्त्वा दैत्या ब्रह्मर्षयस्तथा।  
दिव्ययोगा महाराज पुण्येन महता द्विजाः॥२२॥**

**मनसाऽप्यभिकामस्य पुष्कराणि मनीषिणः।  
पुनन्ति सर्वपापानि नाकपृष्ठे स पूज्यते॥२३॥**

**अस्मिंस्तीर्थे महाभाग नित्यमेव पितामहः।  
उवास परमप्रीतो देवदानवसंमतः॥२४॥**

**पुष्करेषु महाभाग देवाः सर्षिपुरोगमाः।  
सिद्धिं परमिकां प्राप्ताः पुण्येन महताऽन्विताः॥२५॥**

**तत्राभिषेकं यः कुर्यात्पितृदेवार्चने रतः।  
अश्वमेधाद्दशगुणं प्रवदन्ति मनीषिणः॥२७॥**

**अप्येकं भोजयेद्विप्रं पुष्करारण्यमाश्रितः।  
तेनाऽऽप्नोत्यजिताल्लोकान्ब्रह्मणः सदने स्थितान्॥२८॥**

**सायं प्रातः स्मरेद्यस्तु पुष्कराणि कृताञ्जलिः।  
उपस्पृष्टं भवेत्तेन सर्वतीर्थेषु पार्थिव॥२९॥**

**जन्मप्रभृति यत्पापं स्त्रिया वा पुरुषस्य वा।  
पुष्करे गतमात्रस्य सर्वमेव प्रणश्यति॥३०॥**

**यथा सुराणां सर्वेषामादिस्तु मधुसूदनः।  
तथैव पुष्करं राजंस्तीर्थानामादिरुच्यते॥३१॥**

**उष्ट्वा द्वादश वर्षाणि पुष्करे नियतः शुचिः।  
क्रतून्सर्वानवाप्नोति ब्रह्मलोकं च गच्छति॥३२॥**

**यस्तु वर्षशतं पूर्णमग्निहोत्रमुपाचरेत्।  
कार्तिकीं वा वसेदेकां पुष्करे सममेव तत्॥३३॥**

**दुष्करं पुष्करं गन्तुं दुष्करं पुष्करे तपः।  
दुष्करं पुष्करे दानं वस्तुं चैव सुदुष्करम्॥३४॥**

**त्रीणि शृङ्गाणि शुभ्राणि त्रीणि प्रस्रवणानि च।  
पुष्कराण्यादितीर्थानि न विद्मस्तत्र कारणम्॥ ३५॥**

**'उष्ट्वा द्वादश वर्षाणि नियतो नियताशनः।  
स मुक्तः सर्वपापेभ्यः सर्वक्रतुफलं लभेत्॥३६॥**

इति श्रीमहापुराणे पाद्म आदिखण्डे पुष्करतीर्थमाहात्म्यवर्णनं नामैकादशोऽध्यायः॥ ११॥

**आदितः श्लोकानां समष्ट्यङ्काः—४००**

**————**

अथ द्वादशोऽध्यायः।

**————**

**वसिष्ठ उवाच****—**

**प्रदक्षिणमुपाद्युत्तो जम्बूमार्ग समाविशेत्।  
जम्बूमार्ग समाविश्य पितृदेवर्षिपूजितम्।  
अश्वमेधमवाप्नोति विष्णुलोकं च गच्छति॥१॥**

**तत्रोष्य रजनीः पञ्च[षष्ठे](http://॑ "झ. षष्टकालक्ष्मिवान्नं। ट. षष्टिकालं क्षमी नरः। ") कालेऽश्नुवन्नरः।  
न दुर्गतिमवाप्नोति सिद्धिं चाऽऽमोत्यनुत्तमाम्॥ २॥**

**जम्बूमार्गादुपावृत्तो [गच्छेत्तुण्डूलिकाश्रमम्](http://॑ "झ. 'च्छेत्तन्दुलि। ट. च्छेदुद्दालका। ख. प्र. छेण्डलिका।")।  
न दुर्गतिमवाप्नोति स्वर्गलोके च पूज्यते॥३॥**

**अगस्त्याश्रममासाद्य पितृदेवार्चने रतः।  
त्रिरात्रोपोषितो राजन्नग्निष्टोमफलं लभेत्॥४॥**

**शाकवृत्तिः फलैर्वाऽपि कौमारं विन्दते परम्।  
कन्याश्रमं समासाद्य [श्रीपुष्टं](http://॑ "ख.ञ.श्रीजुष्टं।") लोकपूजितम्॥५॥**

**धर्मारण्यं हि तत्पुण्यमाद्यं च पार्थिवर्षभ।  
यत्र प्रविष्टमात्रो वै पापेभ्यो विप्रमुच्यते॥६॥**

**अर्चयित्वा पितॄन्देवान्नियतो नियताशनः।  
सर्वकामसमृद्धस्य यज्ञस्य फलमश्नुते॥७॥**

**प्रदक्षिणं ततः कृत्वा ययातिपतनं व्रजेत्।  
हयमेधस्य यज्ञस्य फलं प्राप्नोति तत्र वै॥८॥**

**महाकालं ततो गच्छेन्नियतो नियताशनः।  
कोटितीर्थमुपस्पृश्य हयमेधफलं लभेत्॥९॥**



**ततो गच्छेत धर्मज्ञः स्थानं तीर्थमुमापतेः।  
नाम्ना भद्रवटं नाम त्रिषु लोकेषु विश्रुतम्॥१०॥**

**तत्राभिगम्य त्वीशानं गोसहस्रफलं लभेत्।  
महादेवप्रसादाञ्च गाणपत्यमवाप्नुयात्॥११॥**

**[समृद्धमसपत्नं](http://॑ "ख. ञ. द्धकामः सफलं थि।") तु श्रिया युक्तं नरोत्तम।  
नर्मदां तु समासाद्य नदीं त्रैलोक्यविश्रुताम्॥**

**तर्पयित्वा पितृदेवानग्निष्टोमफलं लभेत्॥१२॥**

इति श्रीमहापुराणे पाद्म आदिखण्डे द्वादशोऽध्यायः॥ १२॥

**आदितः श्लोकानां समष्ट्यङ्काःt४१२**

——————

अथ त्रयोदशोऽध्यायः।

—————

**युधिष्ठिर उवाच—**

**वसिष्ठेन दिलीपाय कथितं तीर्थमुत्तमम्।  
नर्मदेति च विख्यातं पापपर्वतदारणम्॥१॥**

**भूयश्च श्रोतुमिच्छामि तन्मे कथय नारद।  
नर्मदायाश्च माहात्म्यं वसिष्ठोक्तं द्विजोत्तम॥२॥**

**कथमेषा महापुण्या नदी सर्वत्र विश्रुता।  
नर्मदा नाम विख्याता तन्मम ब्रूहि नारद॥३॥**

**नारद उवाच—**

**नर्मदा सरितां श्रेष्ठा सर्वपापप्रणाशिनी।  
तारयेत्सर्वभूतानि स्थावराणि चराणि च॥४॥**

**नर्मदायास्तु माहात्म्यं वसिष्ठोक्तं मया श्रुतम्।  
तदेतद्धि महाराज सर्वे हि कथयामि ते॥५॥**

**पुण्या कनखले गङ्गा कुरुक्षेत्रे सरस्वती।  
ग्रामे वा यदि वाऽरण्ये पुण्या सर्वत्र नर्मदा॥६॥**

**त्रिभिः सारस्वतं तोयं सप्ताहेन तु यामुनम्।  
सद्यः पुनाति गाङ्गेयं दर्शनादेव नार्मदम्॥७॥**

**कलिङ्गदेशे पश्चार्थे पर्वतेऽमरकण्टके।  
पुण्या च त्रिषु लोकेषु रमणीया मनोरमा॥८॥**

**सदेवासुरगन्धर्वा ऋषयश्च तपोधनाः।  
तपस्तप्त्वा महाराज सिद्धिं च परमां गताः॥९॥**

**तत्र स्नात्वा महाराज नियमस्थो जितेन्द्रियः।  
उपोष्य रजनीमेकां कुलानां तारयेच्छतम्॥१०॥**

**जनेश्वरे नरः स्नात्वा पिण्डं दत्त्वा यथाविधि।  
पितरस्तस्य तृप्यन्ति यावदाभूतसंप्लवम्॥११॥**

**पर्वतस्य समन्तात्तु रुद्रकोटिः प्रतिष्ठिता।  
स्नानं यः कुरुते तत्र गन्धमाल्यानुलेपनम्॥१२॥**

**मीतस्तस्य भवेत्सर्वो रुद्रकोटिर्न संशयः।  
पर्वते पश्चिमस्यान्ते स्वयं देवो महेश्वरः॥१३॥**

**तत्र स्नात्वा शुचिर्भूत्वा ब्रह्मचारी जितेन्द्रियः।  
पितृकार्य तु कुर्वीत विधिदृष्टेन कर्मणा॥ १४॥**

**तिलोदकेन तत्रैव तर्पयेत्पितृदेवताः।  
आसप्तमं कुलं तस्य स्वर्गे तिष्ठति पाण्डव॥१५॥**

**षष्टिवर्षसहस्राणि स्वर्गलोके महीयते।  
अप्सरोगणसंकीर्णो दिव्यस्त्रीपरिवारितः॥१६॥**

**दिव्यगन्धानुलिप्तश्च दिव्यालङ्कारभूषितः।  
ततः स्वर्गात्परिभ्रष्टो जायते विपुले कुले।**

**धनवान्दानशीलश्च धार्मिकश्चैव जायते॥१७॥**

**पुनः स्मरति तत्तीर्थं गमनं तत्र कुर्वते।  
तारयित्वा [कुलान्सप्त](http://॑ "ख. ञ. कुलशत रुं ।") रुद्रलोकं स गच्छति॥१८॥**

**योजनानां शतं साग्रं श्रूयते सरितोत्तमा।  
विस्तारेण तु राजेन्द्र योजनद्वयमन्तरम्॥१९॥**

**पष्टिस्तीर्थसहस्राणि षष्टिः कोट्यस्तथैव च।  
पर्वतस्य समन्तात्तु तिष्ठन्त्यमरकण्टके॥२०॥**

**ब्रह्मचारी शुचिर्भूत्वा जितक्रोधो जितेन्द्रियः।  
सर्वहिंसानिवृत्तश्च सर्वभूतहिते रतः॥२१॥**

**एवं सर्वसमाचारः क्षेत्रपालान्परिव्रजेत्।  
तस्य पुण्यफलं राजञ्शृणुष्वावहितो हि मे॥२२॥**



**शतं वर्षसहस्राणां स्वर्गे मोदेत पाण्डव।  
अप्सरोगणसंकीर्णे दिव्यस्त्रीपरिवारिते॥२३॥**

**दिव्यगन्धानुलिप्तश्च दिव्यालंकारभूषितः।  
क्रीडते देवलोके तु दैवतैः सह मोदते॥२४॥**

**ततः स्वर्गात्परिभ्रष्टो राजा भवति वीर्यवान्।  
गृहं च लभतेऽसौ वै नानात्नविभूषितम्॥२५॥**

**स्तम्भैर्मणिमयैर्दिव्यैर्वज्रवैडूर्यभूषितैः।  
आलेखसहितं दिव्यं दासीदाससमन्वितम्॥२६॥**

**मत्तमातङ्गशब्दैश्च हयानां ह्रेषितेन च।  
क्षुभ्यते तस्य तद्द्वारमिन्द्रस्य भवनं यथा॥२७॥**

**राजराजेश्वरः श्रीमान् सर्वस्त्रीजनवल्लभः।  
तस्मिन्गृह उषित्वा तु क्रीडाभोगसमन्वितः॥**

**जीवेद्वर्षशतं साग्रं सर्वरोगविवर्जितः॥२८॥**

**एवं भोगो [भवेत्तस्य](http://॑ "क. 'वेतेषां ये मृतोऽम।") यो मृतोऽमरकण्टके।  
[अग्निप्रवेशेऽथ](http://॑ "क. 'वेशोऽथ।") जले तथा चैत्र अनाशने॥२९॥**

**अनिवर्तिका गतिस्तस्य पर्वतस्याम्वरे यथा।  
पतनं पतते यस्तु मान ( वो) मानवाधिप॥३०॥**

**कन्यात्रीणि सहस्राणि एकैकस्यापि चापरे।  
तिष्ठन्ति भवने तस्य प्रेषणं प्रार्थयन्ति च॥३१॥**

**दिव्यभोगसमुत्पन्नः क्रीडते कालमक्षयम्।  
पृथिव्यामासमुद्रायामीदृशो नैव जायते॥३२॥**

**ईदृशोऽयं नरश्रेष्ठ पर्वते सुरकण्टके।  
कोटितीर्थं तु विज्ञेयं पर्वतस्य तु पश्चिमे॥३३॥**

**रुद्रो जालेश्वरो नाम त्रिषु लोकेषु विश्रुतः।  
तस्य पिण्ड प्रदानेन संध्योपासनकर्मणा॥३४॥**

**पितरो दश वर्षाणि तर्पितास्तु भवन्ति ते।  
दक्षिणे नर्मदायास्तु कपिलाख्या महानदी॥३५॥**

**सरलार्जुनसंछन्ना नातिदूरे व्यवस्थिता।  
अस्ति पुण्या महाभागा त्रिषु लोकेषु विश्रुता॥३६॥**

**तत्र कोटिशतं सायं तीर्थानां तु युधिष्ठिर।  
पुराणे श्रूयते राजन्सर्व कोटिगुणं भवेत्॥३७॥**

**तस्यास्तीरे तु ये वृक्षाः पतिताः कालपर्ययात्।  
नर्मदातोयसंयुक्तास्तेऽपि यान्ति परां गतिम्॥३८॥**

**द्वितीया तु महाभागा विशल्यकरणा शुभा।  
तत्र तीरे नरः स्नात्वा विशल्यो भवति क्षणात्॥३९॥**

**तत्र देवगणाः सर्वे सकिंनर महोरगाः।  
यक्षराक्षसगन्धर्वा ऋषयश्च तपोधनाः॥४०॥**

**सर्वे समागतास्तत्र पर्वतेऽमरकण्टके।  
तैश्चसर्वैः समागम्य मुनिभिश्च तपोधनैः॥४१॥**

**नर्मदाश्रिता पुण्या विशल्या नाम नामतः।  
उत्पादिता महाभागा सर्वपापप्रणाशिनी॥४२॥**

**तत्र स्नात्वा नरो राजन्ब्रह्मचारी जितेन्द्रियः।  
उपोष्य रजनीमेकां कुलानां तारयेच्छतम्॥ ४३॥**

**कपिला च विशल्या च श्रूयते राजसत्तम।  
ईश्वरेण पुरा प्रोक्ते लोकानां हितकाम्यया॥ ४४॥**

**तत्र स्नात्वा नरो राजन्नश्वमेधफलं लभेत्।  
अनशनं तु यः कुर्यात्तस्मिंस्तीर्थे नराधिप॥४५॥**

**सर्वपापविशुद्धात्मा इन्द्रलोकं स गच्छति।  
नर्मदायां तु राजेन्द्र पुराणे यच्छ्रतं मया॥४६॥**

**तत्र तत्र नरः स्नात्वा अश्वमेधफलं लभेत्।  
ये वसन्त्युत्तरे कूले इन्द्रलोके वसन्ति ते॥४७॥**

**सरस्वत्यां च गङ्गायां नर्मदायां युधिष्ठिर।  
समं स्नानं च दानं च यथा मे शंकरोऽब्रवीत्॥४८॥**

**परित्यजति यः प्राणान्पर्वतेऽमरकण्टके।  
वर्षकोटिशतं साग्रमिन्द्रलोके महीयते॥४९॥**

**नर्मदाया जलं पुण्यं फेनोर्मिसमलंकृतम्।  
पवित्रं शिरसा वन्द्यं सर्वपापैः प्रमुच्यते॥५०॥**

**नर्मदा सर्वपुण्या च ब्रह्महत्यापहारिणी।  
अहोरात्रोपवासेन मुच्यते ब्रह्महत्यया॥५१॥**

**एवं पुण्या च रम्या च नर्मदा पाण्डुनन्दन।  
त्रयाणामपि लोकानां [पुनात्येषा](http://॑ " ख. ञ. पुण्या ह्येषा। ट. पुण्यतोया म॰") महानदी॥५२॥**

**वटेश्वरे महापुण्ये गङ्गाद्वारे तपोवने। वसंकटे  
एतेषु सर्वस्थानेषु [येऽर्दिताः](http://॑ "ट. ये द्विजाः सं।") [संशितव्रर्ताः](http://॑ "ख. ञ. ताः। ततो दशगुणं पुण्यं नर्मदायास्तु सं।")॥५३॥**



**श्रूयते दशगुणं पुण्यं नर्मदोद्वाससंगमे॥५४॥**

इति श्रीमहापुराणे पाद्म आदिखण्डे त्रयोदशोऽध्यायः॥ १३॥

**आदितः श्लोकानां समष्ट्यङ्काः—४६६**

**—————**

अथ चतुर्दशोऽध्यायः।

**—————**

**नारद उवाच—**

**नर्मदा तु नदी श्रेष्ठा पुण्या पुण्यतमा त्रिषु।  
मुनिभिस्तु महाभागैर्विभक्ता धर्मकाङ्गिभिः॥१॥**

**यज्ञोपवीतमात्राणि प्रविभक्तानि पाण्डव।  
तेषु स्नात्वा तु राजेन्द्र सर्वपापैः प्रमुच्यते॥२॥**

**जलेश्वरं परं तीर्थं त्रिषु लोकेषु विश्रुतम्।  
तस्योत्पत्तिं कथयतः शृणु पाण्डवनन्दन॥३॥**

**पुरा मुनिगणाः सर्वे सेन्द्राश्चैव मरुद्रणाः।  
स्तुवन्ति ते महात्मानं देवदेवं महेश्वरम्॥४॥**

**स्तवमानास्तु संप्राप्ता यत्र देवो महेश्वरः।  
विज्ञापयन्ति देवेशं सेन्द्रास्ते तु मरुद्ग णाः॥  
भयोद्विग्नान्विरूपाक्ष परित्रायस्व नः प्रभो॥५॥**

**ईश्वर उवाच—**

**स्वागतं तु मुनिश्रेष्ठाः किमर्थमिह चाऽऽगताः।  
किं दुःखं को नु संतापः कुतो वा भयमागतम्॥६॥**

**कथयध्वं महाभागा एतदिच्छामि वेदितुम्।  
एवमुक्तास्तु रुद्रेणाकथयन्नमितव्रताः॥७॥**

**ऋषय ऊचुः—**

**अपि घोरो महावीर्यो दानवो बलदर्पितः।  
बाणो नामेति विख्यातो यस्य वै त्रिपुरं पुरम्॥८॥**

**गगने तु [वसेदिव्यं](http://॑ " क. सन्दिव्यं ।") भ्रमते तस्य तेजसा।  
तस्माद्भीता विरूपाक्ष त्वामेव शरणं गताः॥९॥**

**त्रायस्व महतो दुःखाद्देव त्वं हि परा गतिः।  
एवं प्रसादं देवेश सर्वेषां कर्तुमर्हसि॥१०॥**

**येन देवाः सुप्रसन्नाः [सुखमेधन्ति](http://॑ " ख. ञ. सुखं नन्दन्ति।") शंकर।  
परां निर्वृतिमायान्ति तत्प्रभो कर्तुमर्हसि॥११॥**

**देव उवाच—**

**एतत्सर्वं करिष्यामि मा विषादं करिष्यथ।  
अचिरेणैव कालेन कुर्यां युष्मत्सुखावहम्॥१२॥**

**आश्वासयित्वा तान्सर्वान्नर्मदातटमास्थितः।  
चिन्तयामास सर्वेशस्तद्वधं प्रति पाण्डव॥१३॥**

**कथं केन प्रकारेण इन्तव्यस्त्रिपुरो मया।  
एवं संचिन्त्य भगवानारदं स्मरते तदा॥  
स्मरणादेव संप्राप्तो नारदः समुपस्थितः॥१४॥**

**नारद उवाच—**

**आज्ञापय महादेव किमर्थं संस्मृतो ह्यहम्।  
किं कार्यं तु मया देव [कर्तव्यं](http://॑ "ट. सांप्रतं ।") कथयस्व मे॥१५॥**

**ईश्वर उवाच—**

**गच्छ नारद तत्रैव यत्र तत्रिपुरं पुरम्।  
बाणस्य दानवेन्द्रस्य शीघ्रं गच्छाथ तत्कुरु॥१६॥**

**भर्तारो देवताभाव स्त्रियश्चाप्सरसोपमाः।  
तासां वै तेजसा विप्र भ्रमंते त्रिपुरं दिवि॥१७॥**

**तत्र गत्वा तु विप्रेन्द्र मन्त्रमन्यं प्रचोदय।  
देवस्य वचनं श्रुत्वा मुनिस्त्वरितविक्रमः॥**

**स्त्रीणां हृदयनाशाय प्रविष्टस्तं पुरं प्रति॥१८॥**

**शोभते तत्पुरं दिव्यं नानारत्नोपशोभितम्।  
शतयोजनविस्तीर्णे ततो द्विगुणमायतम्॥१९॥**

**ततः पश्यति तत्रैव बाणं तु [बलदर्पितम्](http://॑ "ट. म्। रत्नकु।")।  
मालाकुण्डलकेयूरैर्मुकुटेन विराजितम्॥२०॥**



**हाररत्नैश्च संछन्नं चन्द्रकान्तिविभूषितम्।  
रसना तस्य रत्नाढ्या कराः [कनकमण्डिताः](http://॑ "ख.ञ.कङ्कणम् ।")॥**

**उत्थितो नारदं दृष्ट्वा दानवेन्द्रो महाबलः॥२१॥**

**वाण उवाच—**

**स देवर्षिः स्वयं प्राप्तो मद्गृहं प्रति संप्रति।  
अर्घ्यं पाद्यं यथान्यायं क्रियतां द्विजसत्तम॥ २२॥**

**चिरात्समागतो विप्र स्थीयतामिदमासनम्।  
एवं संभावयित्वा तु नारदं समुपस्थितम्॥**

**तस्य भार्या महादेवी अनौपम्या तु नामतः॥२३॥**

**अनौपम्योवाच—**

**भगवन्मानुषे लोके देवास्तुष्यन्ति केन वै।  
व्रतेन नियमेनापि दानेन तपसाऽथवा॥२४॥**

**नारद उवाच—**

**तिलधेनुं च यो दद्याद्ब्राह्मणे वेदपारगे।  
ससागरा नवद्वीपा दत्ता भवति मेदिनी॥२५॥**

**सूर्यकोटिप्रतीकाशैर्विमानैः सार्वकामिकैः।  
मोदते चाक्षयं कालं सुचिरं कृतशासनः॥२६॥**

**आम्रातककपित्थानि कदलीवनमेव च।  
कदम्वचम्पकाशोका अनेकविविधद्रुमाः॥२७॥**

**अष्टमी च चतुर्थी च द्वादशी च तथा उभे।  
संक्रान्तिर्विषुवं चैव दिनच्छिद्रमुखं तथा॥२८॥**

**पुण्यान्येतानि सर्वाणि उपवासन्ति याः स्त्रियः।  
तासां तु धर्मयुक्तानां स्वर्गे वासो न संशयः॥ २९॥**

**कलिकालात्तु निर्मुक्ताः सर्वपापविवर्जिताः।  
उपवासरता नार्यो नोपसर्पन्ति तापसाः॥ ३०॥**

**एवं श्रुत्वा तु सुश्रोणि यथेष्टं कर्तुमर्हसि।  
नारदस्य वचः श्रुत्वा राज्ञी वचनमब्रवीत्॥३१॥**

**प्रसादं कुरु विप्रेन्द्र दानं गृह्ण यथेप्सितम्।  
सुवर्णमणिरत्नानि वस्त्राण्याभरणानि च॥ ३२॥**

**तत्ते दास्याम्यहं विप्र यच्चान्यदपि दुर्लभम्।  
प्रतिगृण्ह द्विजश्रेष्ठ प्रीयेतां हरिशंकरौ॥३३॥**

**नारद उवाच—**

**अन्यस्मै दीयतां भद्रे क्षीणवृत्तिश्च यो द्विजः।  
वयं तु शीलसंपन्ना भक्तिस्तु क्रियते मम॥ ३४॥**

**एवं तासां मनो हृत्वा सर्वासामुपदिश्य वा।  
जगाम भरतश्रेष्ठ स्वकीयं स्थानकं पुनः॥३५॥**

**अत्राऽऽकृष्टान्तरास्तास्तु अत्र त्वागतमानसाः।  
पुरि च्छिद्रं समुत्पन्नं बाणस्य तु महात्मनः॥ ३६॥**

इति श्रीमहापुराणे पाद्म आदिखण्डे चतुर्दशोऽध्यायः॥ १४॥

**आदितः श्लोकानां समष्ट्यङ्काः—५०२**

**—————**

अथ पञ्च दशोऽध्यायः।

**—————**

**नारद उवाच—**

**यन्मां पृच्छसि कौन्तेय [तन्निबोध](http://॑ "ख. न. ध कृतक्षणः। एं।")च तच्छृणु॥१॥**

**एतस्मिन्नन्तरे रुद्रो नर्मदातटमास्थितः।  
नाम्ना महेश्वरं स्थानं त्रिषु लोकेषु विश्रुतम्॥२॥**

**तस्मिन्स्थाने महादेवश्चिन्तयंस्त्रैपुरं वधम्।  
गाण्डीवं मन्दरं कृत्वा गुणं कृत्वा तु वासुकिम्॥ ३॥**

**स्थानं कृत्वा तु वैशाखं विष्णुं कृत्वा शरोत्तमम्।  
अग्रे चातग्निं प्रतिष्ठाप्य मुखे वायुः समर्पितः॥ ४॥**

**हयाश्च चतुरो वेदाः सर्वदेवमयं रथम्।  
चक्रगौ चाश्विनौ देवौ अक्षे चक्रधरः स्वयम्॥५॥**

**स्वयमिन्द्रश्च चापान्ते वाणे वैश्रवणः स्थितः।  
यमस्तु दक्षिणे हस्ते वामे कालस्तु दारुणः॥ ६॥**



**चक्रयोस्त्वारके न्यस्ता गन्धर्वा लोकविश्रुताः।  
प्रजापती रथश्रेष्ठे ब्रह्मा चैव तु सारथिः॥ ७॥**

**एवं कृत्वा तु देवेशः सर्वदेवमयं रथम्।  
सोऽतिष्ठत्स्थाणुभूतो हि सहस्रं परिवत्सरान्॥८॥**

**यदा त्रीणि समेतानि अन्तरिक्षचराणि वै।  
त्रिपुराणि त्रिशल्येन तदा तानि बिभेद सः॥९॥**

**शरः प्रचोदितस्तत्र रुद्रेण त्रिपुरं प्रति।  
भ्रष्टतेजाः स्त्रियो जाता बलं तेषां व्यशीर्यत॥१०॥**

**उत्पाताश्च पुरे तस्मिन्प्रादुर्भूताः सहस्रशः।  
त्रिपुरस्य विनाशाय कालरूपोऽभवत्तदा॥११॥**

**अट्टहासं प्रमुञ्चन्ति भीताः कष्टमयास्तथा।  
निमेषोन्मेषणं चैव कुर्वन्ति चित्रकर्मणा॥१२॥**

**स्वप्ने पश्यन्ति चाऽऽत्मानं रक्ताम्बरविभूषितम्।  
स्वप्ने पश्यन्ति ते चैवं विपरीतानि यानि तु॥ १३॥**

**एतान्पश्यन्ति उत्पातांस्तत्र स्थाने तु ये जनाः।  
तेषां बलं च बुद्धिं च हरः क्रोधादनाशयत्॥ १४॥**

**संवर्तको नाम वायुर्युगान्तप्रतिमो महान्।  
[समीरितोऽनलश्रेष्ठ](http://॑ " ख. ञ. समारुतो।") उत्तमाङ्गेषु बाधति॥१५॥**

**ज्वलन्ति पादपास्तत्र पतन्ति शिखराणि च।  
संवर्तव्याकुलीभूतं हाहाकारमचेतनम्॥१६॥**

**भग्नोद्यानानि सर्वाणि क्षिप्रं तु प्रज्वलन्ति च।  
तेनैव दीपितं सर्वं ज्वलते विशिखैः शिखैः॥१७॥**

**द्रुमा आरामगण्डानि गृहाणि विविधानि च।  
दशदिक्षु प्रवृत्तोऽयं समिद्धो हव्यवाहनः॥ १८॥**

**मनःशिलाः प्रभायन्ते दिशो दश विभागतः।  
शिखासहस्रैरत्युग्रैः प्रज्वलन्ति हुताशनैः॥१९॥**

**सर्वं किंशुकसंप्रख्यं ज्वलितं दृश्यते पुरम्।  
गृहागृहान्तरं नैव गन्तुं धूमैर्न शक्यते॥२०॥**

**हरकोपानलाद्दग्धं क्रन्दमानं सुदुःखितम्।  
प्रदीप्तं सर्वतो दिक्षु दह्यते त्रिपुरं पुरम्॥२१॥**

**प्रासादशिखराग्राणि विशीर्यन्ति सहस्रशः।  
[नानामाल्यविचित्राणि](http://॑ "ख. झ ञ तारत्नविं।") विमानान्यप्यनेकधा॥२२॥**

**गृहाणि चैव रम्याणि दह्यन्ते दीप्तवह्निना।  
बाह्यतो द्रुमखण्डेषु जनस्थाने तथैव च॥२३॥**

**देवागारेषु सर्वेषु प्रज्वलन्ते ज्वलन्त्यपि।  
[रुदन्ति](http://॑ "ख ञसीदन्ति।") चानलस्पृष्टाः क्रन्दन्ति विविधैः सुरैः॥ २४॥**

**गिरिकूटनिभास्तत्र दृश्यन्तेऽङ्गारराशयः।  
स्तुवन्ति देवदेवेशं परित्रायस्व मां प्रभो॥२५॥**

**अन्योन्यं च परिष्वज्य हुताशनप्रपीडिताः।  
दह्यन्ते दानवास्तत्र शतशोऽथ सहस्रशः॥२६॥**

**हंसकारण्डवाकीर्णा नलिनी सहपङ्कजा।  
दह्यन्तेऽनलदग्धानि पुरोद्यानानि दीर्घिकाः॥२७॥**

**अम्लानैः पङ्कजैश्छन्ना विस्तीर्णा योजनैः शतैः।  
गिरिकूटनिभास्तत्र प्रासादा रत्नभूषिताः॥२८॥**

**पतन्त्यनलनिर्दग्धा निस्तोया जलदा इव।  
स ह स्त्रीबालवृद्धेषु गोषु पक्षिषु वाजिषु॥२९॥**

**निर्दयो दहते वह्निर्हरकोपेन प्रेरितः।  
सपत्नाश्चैव सुप्ताश्च संसुप्ता बहवो जनाः॥३०॥**

**पुत्रमालिङ्गय ते गाढं दह्यन्ते त्रिपुरारिणा।  
अथ तस्मिन्पुरे दीप्ते खियश्चाप्सरसोपमाः॥३१॥**

**अग्निज्वालाहतास्तत्र पतन्ति धरणीतले।  
काचिच्छ्यामा विशालाक्षी मुक्तावलिविभूषिता॥३२॥**

**धूमेनाऽऽकुलिता सा तु \[[प्रतिबुद्धा](http://॑ " एतच्चिह्नान्तरगतः पाठः ख ञपुस्तकयोरेव दृश्यते।") शिखार्दिता।  
सुतं संचिन्त्यमाना सा पतिता धरणीतले॥३३॥**

**काचित्सुवर्णवर्णाभा नीलरत्नैर्विभूषिता।  
धूमेनाऽऽकुलिता सा \] तु पतिता धरणीतले॥३४॥**

**अन्या गृहीतहस्ता तु सखी दहति बालके।  
अनेकदिव्यरूपाण्यादृष्ट्वा मदविमोहिता॥३५॥**

**शिरसा प्राञ्जलिं कृत्वा विज्ञापयति पावकम्।  
यदि त्वमिच्छसे वैरं पुरुषेष्वपकारिषु॥३६॥**

**स्त्रियः किमपराध्यन्ते गृहपञ्जरकोकिलाः।  
पाप निर्दय निर्लज्ज कस्ते कोपः स्त्रियोपरि॥ ३७॥**

**न दाक्षिण्यं न ते लज्जा न सत्यं शौचवर्तिता।  
अनेकरूपवर्णाढ्या [उपालब्धो](http://॑ "क. उपलभ्या।") वदस्व ह॥३८॥**



**किं त्वया न श्रुतं लोके अवध्याः सन्ति योषितः।  
किं तु तुभ्यं गुणा ह्येते दहन स्त्र्यर्दनं प्रति॥ ३९॥**

**न कारुण्यं दया वाऽपि दाक्षिण्यं वा स्त्रियोपरि।  
दयां कुर्वन्ति [म्लेच्छाश्च](http://॑ ".क. च्छाऽपि द।") [दहन](http://॑ " क. दहन्।") [प्रेक्ष्य](http://॑ "क. प्रेष्य। ") [योषितः](http://॑ "क. घोषिताम्। ")॥ ४०॥**

**म्लेच्छानामपि कष्टोऽसि दुर्निवार्यो ह्यचेतनः।  
एते चैव गुणास्तुभ्यं दहनोत्सादनं प्रति॥ ४१॥**

**आसामपि दुराचारः स्त्रीणां किंच निपातने।  
दुष्ट निर्घृण निर्लज्ज हुताश मन्दभाग्यक॥ ४२॥**

**निराश त्वं दुराचार बालान्दहसि निर्दय।  
एवं विलपमानां तां जल्पमानां बहुस्वरम्॥ ४३॥**

**अन्याः (न्ये) क्रोशन्ति संक्रुद्धा बालशोकेन मोहिताः।  
दहते निर्दयो वह्निः संक्रुद्धः सर्वशत्रुवत्॥४४॥**

**पुष्करिण्या जले ज्वाला कूपेष्वपि तथैव च।  
अस्मान्संदह्य म्लेच्छ त्वं कां गतिं प्रापयिष्यसि॥**

**एवं प्रलपतां तासां (तेषां ) वह्निर्वचनमब्रवीत्। ४५॥**

**वैश्वानर उवाच—**

**स्ववशो नैव युष्माकं विनाशं तु करोम्यहम्। **  
**अहमादेशकर्ता वै नाहं कर्ताऽस्म्यनुग्रहम्॥४६॥**

**अत्र क्रोधसमाविष्टो विचरामि यथेच्छया।  
ततो बाणो महातेजास्त्रीपुरं वीक्ष्य दीपितम्॥४७॥**

**आसनस्थोऽब्रवीदेवमहं देवैर्विनाशितः।  
अल्पसारैर्दुराचारैरीश्वरस्य निवेदितः॥४८॥**

**अपरीक्ष्य ह्यहं दग्धः शंकरेण महात्मना।  
नान्यः शक्तस्तु मां हन्तुं वर्जयित्वा महेश्वरम्॥ ४९॥**

**उत्थितः शिरसा कृत्वा लिङ्गं त्रिभुवनेश्वरम्।  
निर्गतः स पुरद्वारात्परित्यज्य सुहृत्स्वयम्॥ ५०॥**

**रत्नानि तु विचित्राणि स्त्रियो नानाविधास्तथा।  
गृहीत्वा शिरसा लिङ्गं न्यस्य नगरमण्डले॥ ५१॥**

**[स्तुवते](http://॑ "क. स्तुवतो।") देवदेवेशं त्रैलोक्याधिपतिं शिवम्।  
हर त्वयाऽहं निर्दग्धो यदि वध्योऽस्मि शंकर॥ ५२॥**

**त्वत्प्रसादान्महादेव मा मे लिङ्गं विनश्यतु।  
अर्चितं हि महादेव भक्त्या परमया सदा॥५३॥**

**त्वया यद्यपि बध्योऽहं मा मे लिङ्गं विनश्यतु।  
प्राप्यमेतन्महादेव त्वत्पादग्रहणं मम॥५४॥**

**जन्म जन्म महादेव त्वत्पादनिरतो ह्यहम्।  
तोटकच्छन्दसा देवं स्तुत्वा तु परमेश्वरम्॥५५॥**

**शिव शंकर सर्वकराय [नमो](http://॑ " ट 'मो रिपुभी।") भव भीम महेश्वर भीम नमः॥  
कुसुमायुध देहविनाशकर त्रिपुरान्तकरान्धकचूर्णकर॥५६॥ **

**प्रमदाप्रिय कामविभक्त नमो हि नमः सुरसिद्धगणैर्नमितः॥  
हयवानरसिंहगजेन्द्रमुखैर तिह्रस्वसुदीर्घमुखैश्च गणैः॥५७॥ **

**उपलब्धुमशक्यतरैरसुरैर्व्यथितो न शरीरशतैर्बहुभिः।  
प्रणतो भगवन्बहु भक्तिमताऽ[चलचन्द्रकलाधर](http://॑ " लास्तवदे।") देव नमः॥५८॥ **

**सह [पुत्रकलत्रकलापधनैः](http://॑ "ट. त्रगवादिध।") सततं [जय](http://॑ "ख. म. जहि देहि ञ।") देव अनुस्मरणम्।  
व्यथितोऽस्मि शरीरशतै[र्बहुभिर्गमितांऽ](http://॑ "ख. प्र. 'मितोऽथ महानरकस्य गतिम्। न।")द्य महानरकस्य गतिः॥४९॥ **

**न निवर्तति यन्मम पापगतिः शुचिकर्मविशुद्धमपि त्यजति।  
अनुकम्पति दिग्भ्रमति भ्रमति भ्रम एष कुबुद्धि (द्धिं) निवारयति॥६०॥**

**यः पठेत्तोटकं दिव्यं प्रयतः शुचिमानसः।  
बाणस्यैव यथा रुद्रस्तस्यैव वरदो भवेत्॥६१॥**

**इमं स्तवं महादिव्यं श्रुत्वा देवो महेश्वरः।  
प्रसन्नस्तु तदा तस्य स्वयं देवो महेश्वरः॥६२॥**

**ईश्वर उवाच—**

**न भेतव्यं त्वया वत्स सौवर्णे तिष्ठ दानव।  
पुत्रपौत्रैः सपत्नीकैर्भार्याभिः स्वजनैः सह॥६३॥**



**अद्यप्रभृति बाण त्वमवध्यस्त्रिदशैरपि।  
भूयस्तस्य वरो दत्तो देवदेवेन पाण्डव॥६४॥**

**अक्षयश्चाव्ययो लोके विचचार ह निर्भयः।  
ततो निवारयामास रुद्रः सप्तशिखं तथा॥६५॥**

**तृतीयं रक्षितं तस्य शंकरेण महात्मना।  
भ्रमते गगने नित्यं रुद्रतेजःप्रभावतः॥६६॥**

**एवं तु त्रिपुरं दग्धं शंकरेण महात्मना।  
ज्वालामालामदीप्तं तु पतितं धरणीतले॥६७॥**

**एकं निपातितं तस्य श्रीशैले त्रिपुरान्तके।  
द्वितीयं पातितं तत्र पर्वतेऽमरकण्टके॥६८॥**

**दग्धे तु त्रिपुरे राजन्रुद्रकोटिः प्रतिष्ठिता।  
ज्वलन्तं पातितं तत्र तेन ज्वालेश्वरः स्मृतः॥ ६९॥**

**ऊर्ध्वं तु प्रस्थिता तस्य दिव्या ज्वाला दिवं गता।  
हाहाकारस्तदा जातो देवासुरसकिंनरान्॥७०॥**

**तं शरं स्तम्भयेद्रुद्रो माहेश्वरे पुरोत्तमे।  
एवं व्रजेत यस्तस्मिन्पर्वतेऽमरकण्टके॥७१॥**

**चतुर्दश भुवनानि स भुक्त्वा पाण्डुनन्दन।  
वर्षकोटिसहस्रं तु त्रिंशत्कोवट्यस्तथाऽपराः॥७२॥**

**ततो महीतलं प्राप्य राजा भवति धार्मिकः।  
[पृथिवी](http://॑ " 'थिव्यामे। ")मेकच्छत्रेण [भुक्ते](http://॑ " क. भुक्तं।") नास्त्यत्र संशयः॥७३॥**

**एष पुण्यो [महाराज](http://॑ "ट.ज पर्व।")सर्वतोऽमरकण्टकः।  
चन्द्रसूर्योपरागेषु गच्छेद्योऽमरकण्टकम्॥७४॥**

**अश्वमेधाद्दशगुणं प्रवदन्ति मनीषिणः।  
स्वर्गलोकमवाप्नोति दृष्ट्वा तत्र महेश्वरम्॥७५॥**

**संनिहत्याऽऽ[गमिष्यन्ति](http://॑ "क. गमिष्यामि।") राहुग्रस्ते दिवाकरे।  
तदेव निखिलं पुण्यं पर्वतेऽमरकण्टके॥७६**

**पुण्डरीकस्य यज्ञस्य फलं प्राप्नोति मानवः।  
तत्र ज्वालेश्वरो नाम पर्वतेऽमरकण्टके॥**  
**तत्र स्नात्वा दिवं यान्ति ये मृतास्तेऽपुनर्भवाः॥७७॥**

**ज्वालेश्वरे महाराज यस्तु प्राणान्परित्यजेत्।  
चन्द्रसूर्योपरागे तु भक्त्याऽपि शृणु तत्फलम्॥ ७८॥**

**अमरा नाम देवास्ते पर्वतेऽमरकण्टके।  
रुद्रलोकमवाप्नोति यावदाभूतसंप्लवम्॥७९॥**

**अमरेश्वरस्य देवस्य पर्वतस्य तटे जले।  
कोटिश ऋषिमुख्यास्ते तपस्तप्यन्ति सुव्रताः॥  
समन्ताद्योजनं राजन्क्षेत्रं चामरकण्टकम्॥८०॥**

**अकामो वा सकामो वा नर्मदायाः शुभे जले।  
स्नात्वा मुच्येत पापेभ्यो रुद्रलोकं स गच्छति॥ ८१॥**

इति श्रीमहापुराणे पाद्म आदिखण्डे पञ्चदशोऽध्यायः॥ १५॥

**आदितः श्लोकानां समष्ट्यङ्काः—५८३**

—————

अथ षोडशोऽध्यायः।

————

**सूत उवाच—**

**पृच्छन्ति ते महात्मानो नारदं हि महाजनाः।  
युधिष्ठिरपराः सर्व ऋषयश्च तपोधनाः॥१॥**

**आख्याहि भगवंस्तथ्यं कावेरीसंगमं महत्।  
लोकानां च हितार्थाय अस्माकं च विवृद्धये॥ २॥**

**सदा पापरता ये तु नरा दुष्कृतिकारिणः।  
मुच्यन्ते सर्वपापेभ्यो गच्छन्ति परमं पदम्॥  
एतदिच्छाम विज्ञातुं भगवन्वक्तुमर्हसि॥३॥**

**नारद उवाच—**

**शृणुध्वं सहिताः सर्वे युधिष्ठिरपुरोगमाः।  
अत्र कृत्वा महायज्ञं कुबेरः सत्यविक्रमः॥४॥**

**इदं तीर्थमनुप्राप्य साम्राज्यादधिकोऽभवत्।  
सिद्धिं प्राप्तो महाराज तन्मे निगदतः शृणु॥ ५॥**

**कावेरी नर्मदां यत्र संगता लोकविश्रुता।  
तत्र स्नात्वा शुचिर्भूत्वा कुबेरः सत्यविक्रमः॥६॥**



**तपस्तप्यति यक्षेन्द्रो दिव्यं वर्षशतं महत्।  
तस्य तुष्टो महादेवः प्रदद्याद्वरमुत्तमम्॥७॥**

**भो भो यक्ष महासत्त्व वरं ब्रूहि यथेप्सितम्।  
ब्रूहि कार्यं यथेष्टं तु यद्वा मनसि वर्तते॥८॥**

**कुबेर उवाच—**

**यदि तुष्टोऽसि देवेश यदि देयो वरो मम।  
आदिकृच्चैव सर्वेषां यक्षाणामधिपो भवेत्॥९॥**

**कुबेरस्य वचः श्रुत्वा तुष्टो देवो महेश्वरः।  
एवमस्तु ततश्चोक्त्वा तत्रैवान्तरधीयत॥१०॥**

**सोऽपि लब्धवरो यक्षः शीघ्रं यक्षकुलं गतः।  
पूजितः सर्वयक्षेन्द्रैरभिषिक्तस्तु पार्थिवः॥  
कावेरीसंगमं तत्र सर्वपापप्रणाशनम्॥११॥**

**ये नरा नाभिजानन्ति वञ्चितास्ते न संशयः।  
तस्मात्सर्वप्रयत्नेन तत्र स्नायीत मानवः॥१२॥**

**कावेरी च महापुण्या नर्मदा च महानदी।  
तत्र स्नात्वा तु राजेन्द्र अर्चयेद्वृषभध्वजम्॥१३॥**

**अश्वमेधफलं प्राप्य रुद्रलोके महीयते।  
अग्निप्रवेशे यः कुर्याद्यश्च कुर्यादनाशनम्॥१४॥**

**अनिवर्तिका गतिस्तस्य यथा मे शंकरोऽब्रवीत्।  
सेव्यमानो वरस्त्रीभिर्मोदते दिवि रुद्रवत्॥१५॥**

**षष्टिवर्षसहस्राणि षष्टिकोट्यस्तथाऽपरे।  
मोदते रुद्रलोकस्थो यत्र यत्रैव गच्छति॥१६॥**

**पुण्यक्षयात्परिभ्रष्ट राजा भवति धार्मिकः।  
भोगवान्धर्मशीलश्च महांश्चैव कुलोद्भवः॥१७॥**

**तत्र पीत्वा जलं सम्यक्कान्द्रायणफलं लभेत्।  
स्वर्गं गच्छन्ति ते मर्त्या ये पिबन्ति जलं शुभम्॥१८॥**

**गङ्गायमुनयोर्मध्ये यत्फलं याति मानवः।  
कावेरीसङ्गमे स्नात्वा तत्फलं तस्य जायते॥१९॥**

**एवं तु तस्य राजेन्द्र कावेरीसंगमं महत्।  
पुण्यं महत्फलं तत्र सर्वपापप्रणाशनम्॥२०॥**

इति श्रीमहापुराणे पाद्म आदिखण्डे षोडशोऽध्यायः॥ १६॥

**आदितः श्लोकानां समष्ट्यङ्काः—६०३**

———————

अथ सप्तदशोऽध्यायः।

——————

**नारद उवाच—**

**उत्तरे नर्मदाकूले तीर्थं योजनविस्तृतम्।**  
**[पत्रेश्वरेति](http://॑ "ट. सभेश्वरेति ।") विख्यातं सर्वपापहरं परम्॥१॥**

**तत्र स्नात्वा नरो राजन्दैवतैः सह मोदते।  
पञ्च वर्षसहस्राणि क्रीडते कामरूपधृक्॥२॥**

**गर्जनं तु ततो गच्छेद्यत्र मेघ उपस्थितः।  
इन्द्रजिन्नाम संप्राप्तं तस्य तीर्थप्रभावतः॥३॥**

**मेघरावं ततो गच्छेद्यत्र मेघाभिगर्जितम्।  
मेघनादो गणस्तत्र वर संपन्नतां गतः॥४॥**

**ततो गच्छेत राजेन्द्र ब्रह्मावर्तमिति स्मृतम्।  
तत्र संनिहितो ब्रह्मा नित्यमेव युधिष्ठिर॥  
तत्र स्नानात्तु राजेन्द्र ब्रह्मलोके महीयते॥५॥**

**ततोऽङ्गारेश्वरे तीर्थे नियतो नियताशनः।  
सर्वपापविशुद्धात्मा रुद्रलोकं स गच्छति॥६॥**

**ततो गच्छेत राजेन्द्र कपिलातीर्थमुत्तमम्।  
तत्र स्नात्वा नरो राजन्गोप्रदानफलं लभेत्॥७॥**

**काञ्चीतीर्थं ततो गच्छेद्देवर्षिगणसेवितम्।**   
**तत्र स्नात्वा नरो राजन्गोलोकं समवाप्नुयात्॥८॥**

**ततो गच्छेत्तु राजेन्द्र कुण्डलेश्वरमुत्तमम्।  
तत्र संनिहितो रुद्रस्तिष्ठते उमया सह॥  
तत्र स्नात्वा तु राजेन्द्र अवध्यस्त्रिदशैरपि॥९॥**

**पिप्पलेश्वरं ततो गच्छेत्सर्वपापप्रणाशनम्।  
तत्र गत्वा तु राजेन्द्र रुद्रलोके महीयते॥१०॥**



**ततो गच्छेत राजेन्द्र विमलं विमलेश्वरम्।  
तत्र देवशिखा रम्या ईश्वरेण निपातिता॥**

**तत्र प्राणान्परित्यज्य रुद्रलोकमवाप्नुयात्॥११॥**

**ततः पुष्करिणीं गच्छेत्तत्र स्नानं समाचरेत्।  
स्नानमात्रे नरस्तत्र इन्द्रस्यार्धासनं लभेत्॥१२॥**

**नर्मदा सरितां श्रेष्ठा रुद्रदेहाद्विनिःसृता।  
तारयेत्सर्वभूतानि स्थावराणि चराणि च॥१३॥**

**सर्वदेवातिदेवेन ईश्वरेण महात्मना।  
कथिता ऋषिसंघेभ्यो अस्माकं च विशेषतः॥१४॥**

**मुनिभिः संस्तुता ह्येषा नर्मदा प्रवरा नदी।  
रुद्रदेहाद्विनिष्क्रान्ता लोकानां हितकाम्यया॥ १५॥**

**सर्वपापहरा नित्यं सर्वलोकनमस्कृता।  
संस्तुता देवगन्धर्वैरप्सरोभिस्तथैव च॥१६॥**

**नमः पुण्यजले आद्ये नमः सागरगामिनि।  
नमोऽस्तु ते ऋषिगणैः शंकरदेहनिःसृते॥१७॥**

**नमोऽस्तु ते धर्मभृते वरानने नमोऽस्तु ते देवगणैकवन्दिते।  
नमोऽस्तु ते सर्वपवित्रपावने नमोऽस्तु ते सर्वजगत्सुपूजिते॥१८॥**

**यश्चेदं पठते स्तोत्रं नित्यं शुद्धेन मानवः।  
ब्राह्मणो वेदमाप्नोति क्षत्रियो विजयी भवेत्॥१९॥**

**वैश्यस्तु लभते लाभं शूद्रश्चैव शुभां गतिम्।  
अन्नार्थी लभते ह्यन्नं स्मरणादेव नित्यशः॥२०॥**

**नर्मदा सेवते नित्यं स्वयं देवो महेश्वरः।  
तेन पुण्या नदी ज्ञेया ब्रह्महत्यापहारिणी॥२१॥**

इति श्रीमहापुराणे पाद्म आदिखण्डे सप्तदशोऽध्यायः॥ १७॥

**आदितः श्लोकानां समष्ट्यङ्काः—६२४**

**—————**

अथाष्टादशोऽध्यायः।

**————**

**नारद उवाच—**

**तदाभृति ब्रह्माद्या ऋषयश्च तपोधनाः।  
सेवन्ते नर्मदां राजन्कामक्रोध[विवर्जिताः॥१॥](# "एतस्मादग्रे'युधिष्ठिर उवाच' इति ख. ञ. पुस्तकातिरिक्तेषु सर्वषु पुस्तकेषु दृश्यते।")**

**तस्मिन्निपतितं दृष्ट्वा शूलं देवस्य भूतले।  
तस्य पुण्यं समाख्यातं शंकरेण [महात्मना॥२॥](# "एतस्मादग्रेख. म. पुस्तकातिरिक्तसर्वपुस्तकेषु 'नारद उवाच' इत्यधिकं दृश्यते।")**

**शूलभेदेति विख्यातं तीर्थं पुण्यतमं महत्।  
तत्र स्नात्वाऽर्चयेद्देवं गोसहस्रफलं लभेत्॥३॥**

**त्रिरात्रं कारयेद्यस्तु तस्मिंस्तीर्थे नराधिप।  
अर्चयित्वा महादेवं पुनर्जन्म न विद्यते॥४॥**

**भीमेश्वरं ततो [गच्छेन्नर्मदेश्वरमुत्तमम्](http://॑ "ट. च्छेदूडवेश्व'।")।  
आदित्येश्वरं महापुण्यं तथाऽऽज्यमधुना समम्॥५॥**

**मल्लिकेश्वरं परित्यज्य पर्याप्तं जन्मतः फलम्।  
वरुणेश्वरं ततः पश्येनीराजेश्वरमुत्तमम्॥६॥**

**सर्वतीर्थफलं तस्य पञ्चायतनदर्शनात्।  
ततो गच्छेत राजेन्द्र युद्धं वै यत्र साधितम्॥७॥**

**कोटितीर्थं तु विख्यातमसुरा यत्र योधिताः।  
यत्र ते निहता राजन्दानवा बलदर्पिताः॥८॥**

**तेषां शिरांसि गृह्यन्ते निहतास्ते समागताः।  
तैस्तु संस्थापितो देवः शूलपाणिर्महेश्वरः॥९॥**

**कोटिर्विहिता तत्र तेन कोटीश्वरः स्मृतः।  
दर्शनात्तस्य तीर्थस्य सदेहः स्वर्गमावहेत्॥१०॥**

**तदा इन्द्रेण क्षुद्रत्वाद्वजकीलेन यन्त्रितः।  
तदाप्रभृति लोकानां स्वर्गमत्वं निवारितम्॥११॥**

**सघृतं श्रीफलं दत्त्वा गत्वा चान्ते प्रदक्षिणम्।  
सर्वतः सह देवेन शिरसाऽऽदाय धारयेत्॥ १२॥**

———————————————————————————————————————————————————

\* एतस्मादग्रे'युधिष्ठिर उवाच' इति ख. ञ. पुस्तकातिरिक्तेषु सर्वषु पुस्तकेषु दृश्यते।  
+एतस्मादग्रेख. म. पुस्तकातिरिक्तसर्वपुस्तकेषु 'नारद उवाच' इत्यधिकं दृश्यते।



**सर्वकामेन संपूर्णो राजा भवति पाण्डव।  
मृतो रुद्रत्वमाप्नोति न चेह जायते पुनः॥१३॥**

**स्वर्गं गत्वा ततो राज्यं कृत्वाऽऽगत्य ततो दिवम्।  
महादेवं ततोपास्य त्रयोदश्यां हि मानवः॥ १४॥**

**स्नातमात्रो नरस्तत्र सर्वयज्ञफलं लभेत्।  
ततो गच्छेत राजेन्द्र तीर्थ परमशोभनम्॥१५॥**

**नराणां पापनाशाय अगस्त्येश्वरमुत्तमम्।  
तत्र स्नात्वा नरो राजन्मुच्यते ब्रह्महत्यया॥१६॥**

**कार्तिकस्य तु मासस्य कृष्णपक्षचतुर्दशीम्।  
घृतेन स्नापयेद्देवं समाधिस्थो जितेन्द्रियः॥१७॥**

**एकविंशकुलोपेतो न मुच्येदैश्वरात्पदात्।  
यानं चोपानहौ छत्रं दद्याच्च घृतकाञ्चनम्॥**

**भोजनं चैव विप्राणां सर्वं कोटिगुणं भवेत्॥१८॥**

**ततो गच्छेत राजेन्द्र रविस्तवमनुत्तमम्।  
तत्र स्नात्वा नरो राजसिहासनगतिर्भवेत्॥१९॥**

**नर्मदादक्षिणे कूले तीर्थं शक्रस्य विश्रुतम्।  
उपोष्य रजनीमेकां स्नानं तत्र समाचरेत्॥२०॥**

**स्नानं कृत्वा यथान्यायमर्चयेत्तु जनार्दनम्।  
गोसहस्रफलं तस्य विष्णुलोकं स गच्छति॥२१॥**

**ऋषितीर्थं ततो गच्छेत्सर्वपापहरं नृणाम्।  
स्नातमात्रो नरस्तत्र शिवलोके महीयते॥२२॥**

**नारदस्य च तत्रैव तीर्थं परमशोभनम्।  
स्नातमात्रो नरस्तत्र गोसहस्रफलं लभेत्॥२३॥**

**देवतीर्थं ततो गच्छेदव्रह्मणा निर्मितं पुरा।  
तत्र स्नात्वा नरो राजन्ब्रह्मलोके महीयते॥२४॥**

**अमरकण्टकं ततो गच्छेदमरस्थापितं पुरा।  
स्नातमात्रो नरस्तत्र गोसहस्रफलं लभेत्॥२५॥**

**ततो गच्छेत राजेन्द्र वामनेश्वरमुत्तमम्।  
तत्र चाऽऽयतनं दृष्ट्वा मुच्यते ब्रह्महत्यया॥२६॥**

**ऋषितीर्थं ततो गच्छेत्त्वीशानेशं पुमान्धुवम्।  
वटेश्वरं ततो दृष्ट्वा पर्याप्तं जन्मनः फलम्॥२७॥**

**भीमेश्वरं ततो गच्छेत्सर्वव्याधिविनाशनम्।  
स्नातमात्रो नरो राजन्सर्वदुः खात्प्रमुच्यते॥२८॥**

**ततो गच्छेत राजेन्द्र वारणेश्वरमुत्तमम्।  
तत्र स्नात्वां नरो राजन्सर्वदुःखात्प्रमुच्यते॥२९॥**

**सोमतीर्थं ततो गच्छेत्पश्येत चन्द्रमुत्तमम्।  
तत्र स्नात्वा नरो राजन्भक्त्या परमया युतः॥३०॥**

**तत्क्षणाद्दिव्यदेहस्थः शिववन्मोदते चिरम्।  
षष्टिवर्षसहस्राणि शिवलोके महीयते॥३१॥**

**ततो गच्छेत राजेन्द्र पिङ्गलेश्वरमुत्तमम्।  
अहोरात्रोपवासेन त्रिरात्रफलमाप्नुयात्॥३२॥**

**तस्मिंस्तीर्थे तु राजेन्द्र कपिलां यः प्रयच्छति।  
यावन्ति तस्य रोमाणि तत्मसूतकुलस्य च॥**

**तावद्वर्षसहस्राणि रुद्रलोके महीयते॥३३॥**

**यस्तु प्राणपरित्यागं तत्र कुर्यान्नराधिप।  
अक्षयं मोदते कालं यावच्चन्द्रदिवाकरौ॥३४॥**

**नर्मदातटमाश्रित्य तिष्ठन्ति ये तु मानवाः।  
ते मृताः स्वर्गमायान्ति तथा सुकृतिनो यथा॥३५॥**

**सुरभिकेश्वरं गच्छेन्नारकं कोटिकेश्वरम्।  
गङ्गावतरणे तत्र दिने पुण्यो न संशयः॥३६॥**

**नन्दितीर्थं ततो गच्छेत्स्नानं तत्र समाचरेत्।  
तुष्यते तस्य नन्दीशः सोमलोके महीयते॥३७॥**

**ततो द्वीपेश्वरं गच्छेद्व्यासतीर्थं तपोवनम्।  
निवर्तिता पुरा तत्र व्यासभीता महानदी॥**

**हुङ्कारिता तु व्यासेन दक्षिणेन ततो गता॥३८॥**

**प्रदक्षिणं तु यः कुर्यात्तस्मिंस्तीर्थे नराधिप।  
व्यासस्तत्र भवेत्प्रीतो वाञ्छितं लभते फलम्॥ ३९॥**

**सूत्रेण वेष्टयेद्यस्तु दीप्तं देवं सवेदिकम्।  
क्रीडते अक्षयं कालं यथा रुद्रस्तथैव सः॥४०॥**

**ततो गच्छेत राजेन्द्र एरण्डीतीर्थमुत्तमम्।  
संगमे तु नरः स्नात्वा मुच्यते सर्वपातकैः॥४१॥**

**एरण्डी त्रिषु लोकेषु विख्याता पापनाशिनी।  
अथवाऽऽश्वयुजे मासि शुक्लपक्षस्य चाष्टमी॥ ४२॥**

**शुचिभुत्वा नरः स्नात्वा सोपवासपरायणः।  
ब्राह्मणं भोजयेदेकं कोटिर्भवति भोजिता॥ ४३॥**



**एरण्डीसंगमे स्नात्वा भक्तिभावानुरञ्जितः।  
[मूर्तिकां](http://॑ " ख. म. शुक्तिकां ।") शिरसि स्थाप्य अवगाह्य च वै जलम्॥**

**नर्मदोदकसंमिश्रं मुच्यते सर्वकिल्बिषैः॥४४॥**

**प्रदक्षिणं तु यः कुर्यात्तस्मिंस्तीर्थे नराधिप।  
प्रदक्षिणीकृता तेन सप्तद्वीपा वसुन्धरा॥४५॥**

**ततः सुवर्णतिलके स्नात्वा दत्त्वा च काश्चनम्।  
काञ्चनेन विमानेन रुद्रलोके महीयते॥४६॥**

**ततः स्वर्गच्युतः कालाद्राजा भवति वीर्यवान्।  
ततो गच्छेत राजेन्द्र इक्षुनद्यास्तु संगमम्॥ ४७॥**

**त्रैलोक्ये विश्रुतं दिव्यं तत्र संनिहितः शिवः।  
तत्र स्नात्वा नरो राजन्गाणपत्यमवाप्नुयात्॥४८॥**

**स्कन्दतीर्थं ततो गच्छेत्सर्वपापप्रणाशनम्।  
आ जन्मनः कृतं पापं स्नानमात्राद्व्यपोहति॥४९॥**

**आङ्गिरसं ततो गच्छेत्स्नानं तत्र समाचरेत्।  
गोसहस्रफलं तस्य रुद्रलोके महीयते॥५०॥**

**लाङ्गलतीर्थं ततो गच्छेत्सर्वपापप्रणाशनम्।  
तत्र गत्वा तु राजेन्द्र स्नानं तत्र समाचरेत्॥**

**सप्तजन्मकृतैः पापैर्मुच्यते नात्र संशयः॥५१॥**

**[वटेश्वरं](http://॑ "ट. वाटेश्वरं।") ततो गच्छेत्सर्वतीर्थमनुत्तमम्।  
तत्र स्नात्वा नरो राजन्गोसहस्रफलं लभेत्॥५२॥**

**संगमेश्वरं ततो गच्छेत्सर्वपापहरं परम्।  
तत्र स्नात्वा नरो राजल्लँभते नात्र संशयः॥५३॥**

**भद्रतीर्थं समासाद्य दानं दद्यात्तु यो नरः।  
तस्य तीर्थप्रभावेण सर्वं कोटिगुणं भवेत्॥५४॥**

**अथ नारी भवेत्काली तत्र स्नानं समाचरेत्।  
गौरीतुल्या भवेत्सा तु रुद्रपत्नी न संशयः॥५५॥**

**अङ्गारेश्वरं ततो गच्छेत्स्नानं तत्र समाचरेत्।  
स्नातमात्रो नरस्तत्र रुद्रलोके महीयते॥५६॥**

**अङ्गारकचतुर्थ्यां तु स्नानं तत्र समाचरेत्।  
अक्षयं मोदते [काल](http://॑ "ट. लं सुचिरं कृ।")मुरारिकृतशासनः॥५७॥**

**अयोनिसंगमे स्नात्वा न पश्येद्योनिमन्दिरम्।  
पाण्डवेश्वरकं गत्वा स्नानं तत्र समाचरेत्॥  
अक्षयं मोदते कालमवध्यस्तु सुरासुरैः॥५८॥**

**विष्णुलोकं ततो गत्वा क्रीडाभोगसमन्वितः।  
तत्र भुक्त्वा महाभोगान्मर्त्ये राजाऽभिजायते॥५९॥**

**[कम्बोतिकेश्वरं](http://॑ "ट. कम्बोजिकेश्वरं।") गच्छेत्स्नानं तत्र समाचरेत्।  
उत्तरायणे संप्राप्ते यदिच्छेत्तस्य तद्भवेत्॥६०॥**

**चन्द्रभागां ततो गच्छेत्स्नानं तत्र समाचरेत्।  
स्नातमात्रो नरस्तत्र सोमलोके महीयते॥६१॥**

**ततो गच्छेत्तु राजेन्द्र तीर्थं शक्रस्य विश्रुतम्।  
पूजितं देवराजेन देवैरपि नमस्कृतम्॥६२॥**

**तत्र स्नात्वा नरो राजन्दानं दत्त्वा च काञ्चनम्।  
अथवा नीलवर्णाभं वृषभं यः समुत्सृजेत्॥ ६३॥**

**वृषभस्य तु रोमाणि तत्प्रसूतिकुलेषु च।  
तावद्वर्षसहस्राणि नरो हरपुरे वसेत्॥६४॥**

**ततः स्वर्गात्परिभ्रष्टो राजा भवति वीर्यवान्।  
अश्वानां श्वेतवर्णानां सहस्रेषु नराधिप॥**

**स्वामी भवति मर्त्येषु तस्य तीर्थप्रभावतः॥६५॥**

**ततो गच्छेत राजेन्द्र ब्रह्मावर्तमनुत्तमम्।  
तत्र स्नात्वा नरो राजंस्तर्पयेत्पितृदेवताः॥६६॥**

**पोष्य रजनीमेकां पिण्डं दत्त्वा यथाविधि।  
कन्यागते यथाऽऽदित्ये अक्षयं संचितं भवेत्॥६७॥**

**ततो गच्छेत राजेन्द्र कपिलातीर्थमुत्तमम्।  
तत्र स्नात्वा नरो राजन्कपिलां यः प्रयच्छति॥ ६८॥**

**संपूर्णां पृथिवीं दत्त्वा यत्फलं तदवाप्नुयात्।  
नर्मदेश्वरं परं तीर्थं न भूतं न भविष्यति॥ ६९॥**

**तत्र स्नात्वा नरो राजन्नश्वमेधफलं लभेत्।  
तत्र सर्वगतो राजा पृथिव्यामभिजायते॥७०॥**

**सर्वलक्षणसंपूर्णः सर्वव्याधिविवर्जितः।  
नार्मदीयोत्तरे कूले तीर्थं परमशोभनम्॥७१॥**

**आदित्यायतनं रम्यमीश्वरेण तु भावितम्।  
तत्र स्नात्वा तु राजेन्द्र दानं दत्त्वा च शक्तितः॥ ७२॥**



**तस्य तीर्थप्रभावेण दत्तं भवति चाक्षयम्।  
दरिद्रा व्याधिता ये तु ये च दुष्कृतकर्मणः॥**

**मुच्यन्ते सर्वपापेभ्यः सूर्यलोकं प्रयान्ति च॥७३॥**

**माघमासे तु संप्राप्ते शुक्लपक्षस्य सप्तमीम्।  
वसेदायतने यस्तु निरात्मा यो जितेन्द्रियः॥७४॥**

**न जायते व्याधितश्च कालेऽन्धो वधिरस्तथा।**  
**सुभगो रूपसंपन्नः स्त्रीणां भवति वल्लभः॥ ७५॥**

**इदं तीर्थं महापुण्यं मार्कण्डेयेन भाषितम्।  
ये न यान्ति च राजेन्द्र वञ्चितास्ते न संशयः॥ ७६॥**

**मासेश्वरं ततो गच्छेत्स्नानं तत्र समाचरेत्।  
स्नातमात्रो नरस्तत्र स्वर्गलोकमवाप्नुयात्॥७७॥**

**मोदते स्वर्गलोकस्थो यावदिन्द्राश्चतुर्दश।  
ततः समीपतः स्थित्वा नागेश्वरं तपोवनम्॥ ७८॥**

**तत्र स्नात्वा तु राजेन्द्र शुचिर्भूत्वा समाहितः।  
बहुभिर्नागकन्याभिः क्रीडते कालमक्षयम्॥ ७९॥**

**कुबेरभवनं गच्छेत्कुबेरो यत्र संस्थितः।  
कालेश्वरं परं तीर्थ कुबेरो यत्र तोषितः॥  
यत्र स्नात्वा तु राजेन्द्र सर्वसंपदमाप्नुयात्॥८०॥**

**ततः पश्चिमतो गच्छेन्मरुतालयमुत्तमम्।  
तत्र स्नात्वा तु राजेन्द्र शुचिर्भूत्वा समाहितः॥८१॥**

**काञ्चनं तु ततो दद्यादन्नं शक्त्या तु बुद्धिमान्।  
पुष्पकेण विमानेन वायुलोकं स गच्छति॥ ८२॥**

**मम तीर्थ ततो गच्छे माघमासे युधिष्ठिर।  
कृष्णपक्षे चतुर्दश्यां स्नानं तत्र समाचरेत्॥८३॥**

**नक्तं भोज्यं ततः कुर्यान्न गच्छेद्योनिसंकटम्।  
अहल्यातीर्थं ततो गच्छेत्स्नानं तत्र समाचरेत्॥ ८४॥**

**स्नातमात्रो नरस्तत्र अप्सरैः सह मोदते।  
पारमेश्वरे तपस्तप्त्वा अहल्या मुक्तिमागमत्॥ ८५॥**

**चैत्रमासे तु संप्राप्ते शुक्लपक्षे त्रयोदशी।  
कामदेवदिने तस्मिन्नहल्यां तु प्रपूजयेत्॥८६॥**

**यत्र तत्र समुत्पन्नो नरस्तत्र प्रियो भवेत्।  
स्त्रीवल्लभो भवेच्छ्रीमान्कामदेव इवापरः॥८७॥**

**अयोध्यां तु समासाद्य तीर्थं शक्रस्य विश्रुतम्।  
स्नातमात्रो नरस्तत्र गोसहस्रफलं लभेत्॥ ८८॥**

**सोमतीर्थं ततो गच्छेत्स्नानमात्रं समाचरेत्।  
स्नातमात्रो नरस्तत्र सर्वपापैः प्रमुच्यते॥८९॥**

**सोमग्रहे तु राजेन्द्र पापक्षयकरं भवेत्।  
त्रैलोक्यविश्रुतं राजन्सोमतीर्थं महाफलम्॥९०॥**

**यस्तु चान्द्रायणं कुर्यात्तस्मिंस्तीर्थे नराधिप।  
सर्वपापविशुद्धात्मा सोमलोकं स गच्छति॥ ९१॥**

**अग्निप्रवेशे तु जलेऽप्यथवाऽपि अनाशने।  
सोमतीर्थे मृतो यस्तु नासौ मर्त्येऽभिजायते॥९२॥**

**स्तम्भतीर्थं ततो गच्छेत्स्नानं तत्र समाचरेत।  
स्नातमात्रो नरस्तत्र सोमलोके महीयते॥९३॥**

**ततो गच्छेत राजेन्द्र विष्णुतीर्थमनुत्तमम्।  
योधनीपुरविख्यातं विष्णुतीर्थमनुत्तमम्॥९४॥**

**असुरा योषितास्तत्र वासुदेवेन कोटिशः।  
तत्र तीर्थं समुत्पन्नं विष्णुः प्रीतो भवेदिह॥९५॥**

**अहोरात्रोपवासेन ब्रह्महत्यां व्यपोहति।  
ततो गच्छेत राजेन्द्र तापसेश्वरमुत्तमम्॥९६॥**

**अमोहकमिति ख्यातं पितॄंस्तत्र तु तर्पयेत्।  
पौर्णमास्याममावास्यां श्राद्धं कुर्याद्यथाविधि॥९७॥**

**तत्र स्नात्वा नरो राजन्पितृपिण्डं तु दापयेत्।  
गजरूपाः शिलास्तत्र तोयमध्ये प्रतिष्ठिताः॥ ९८॥**

**तस्मिंस्तु दापयेत्पिडं वैशाखे तु विशेषतः।  
तृप्यन्ति पितरस्तावद्यावत्तिष्ठति मेदिनी॥ ९९॥**

**ततो गच्छेत राजेन्द्र सिद्धेश्वरमनुत्तमम्।  
तत्र स्नात्वा तु राजेन्द्र गणपत्यन्तिकं व्रजेत्॥ १००॥**

**ततो गच्छेत राजेन्द्र लिङ्गो यत्र जनार्दनः।  
तत्र स्नात्वा तु राजेन्द्र विष्णुलोके महीयते॥ १०१॥**

**नर्मदादक्षिणे कूले तीर्थं परमशोभनम्।  
कामदेवः स्वयं तत्र तपस्तप्यत्यसौ महान्॥१०२॥**

**दिव्यं वर्षसहस्रं तु शंकरं पर्युपासते।  
समाधिपर्वदग्धस्तु शंकरेण महात्मना॥१०३॥**

**श्वेतपर्वोपमश्चैव हुताशः शुक्लपर्वणि।**  
**एते दग्धास्तु ते सर्वे कुसुमेश्वरसंस्थिताः॥१०४॥**



**दिव्यवर्षसहस्रेण तुष्टस्तेषां महेश्वरः।  
उमया सहितो रुद्रस्तेषां तुष्टो वरप्रदः॥१०५॥**

**विमोक्षयित्वा तान्सर्वानर्मदातटमाश्रितान्।  
तस्य तीर्थप्रभावेण पुनर्देवत्वमागतः॥१०६॥**

**त्वत्प्रसादान्महादेव तीर्थं च भवतूत्तमम्।  
अर्धयोजनविस्तीर्णं तीर्थं दिक्षु समन्ततः॥१०७॥**

**तस्मिंस्तीर्थे नरः स्नात्वा उपवासपरायणः।  
कुसुमायुधरूपेण रुद्रलोके महीयते॥१०८॥**

**वैश्वानरे यमेनैव कामदेवेन वायवे।  
तपस्तप्तं तु राजेन्द्र तत्रैव च पुरागतैः॥१०९॥**

**अन्धोनस्य समीपे तु नातिदूरे तु तस्य वै।  
स्नानं दानं च तत्रैव भोजनं पिण्डपातनम्॥११०॥**

**अग्निवेशे जले वाऽपि अथवाऽपि अनाशने।  
अनिवर्तिका गतिस्तस्य मृतस्याप्यर्धयोजने॥ १११॥**

**त्रैयम्बकेण तोयेन स्नापयेन्नरपुङ्गवः।  
अन्धोनमूले दत्त्वा तु पिण्डं चैव यथाविधि॥  
पितरस्तस्य तृप्यन्ति यावच्चन्द्रदिवाकरौ॥११२॥**

**उत्तरायणे तु संप्राप्ते तत्र स्नानं करोति यः।  
पुरुषो वाऽङ्गना वाऽपि वसेदायतने शुचिः॥११३॥**

**सिद्धेश्वरस्य देवस्य प्रभाते पूजयेन्नरः।  
सतां गतिमवाप्नोति न तां सर्वैर्महामखैः॥११४॥**

**यदा च तीर्थकालेन रूपवान्सुभगो भवेत्।  
मर्त्ये भवति राजाऽसावासमुद्रान्तगोचरे॥११५॥**

**क्षेत्रपालं न पश्येश्च दण्डपालं महाबलम्।  
वृथा तस्य भवेद्यात्रा अदृष्ट्वा कर्णकुण्डलम्॥११६॥**

**एतत्तीर्थफलं ज्ञात्वा सर्वे देवाः समागताः।  
मुञ्चिन्ति पुष्पवृष्टिं तु स्तुवन्ति कुसुमेश्वरम्॥११७॥**

इति श्रीमहापुराणे पाद्म आदिखण्डेऽष्टादशोऽध्यायः १८॥

**आदितः श्लोकानां समष्ट्यङ्काः—७४१**

**——————**

अथैकोनविंशोऽध्यायः।

**——————**

**नारद उवाच—**

**भार्गवेशं ततो गच्छेद्भक्त्या यत्र च विष्णुना।  
दुङ्कारितास्तु देवेन दानवाः प्रलयं गताः॥१॥**

**तत्र स्नात्वा तु राजेन्द्र सर्वपापैः प्रमुच्यते।  
शुक्लतीर्थस्य चोत्पत्तिं शृणु त्वं पाण्डुनन्दन॥ २॥**

**हिमवच्छिखरे रम्ये नानाधातुविचित्रिते।  
तरुणादित्यसंकाशे तप्तकाञ्चनसंनिभे॥३॥**

**वज्रस्फटिकसोपाने चित्रपद्दृशिलातले।  
जाम्बूनदमये दिव्ये नानापुष्पोपशोभिते॥४॥**

**तत्राऽऽसीनं महादेवं सर्वज्ञं प्रभुमव्ययम्।  
लोकानुग्राहकं शान्तं गणवृन्दैः समावृतम्॥५॥**

**स्कन्दनन्दिमहाकालैर्वीरभद्रगणादिभिः। **  
**उमया सहितं देवं मार्कण्डः परिपृच्छति॥६॥**

**देवदेव महादेव ब्रह्मविष्ण्वन्द्रसंस्तुत।  
संसारभयभीतोऽहं सुखोपायं ब्रवीहि मे॥७॥**

**भगवन्भूतभव्येश सर्वपापप्रणाशनम्।  
तीर्थानां परमं तीर्थं तद्वदस्व महेश्वर॥८॥**

**ईश्वर उवाच—**

**शृणु विप्र महाप्राज्ञ सर्वशास्त्रविशारद।  
स्नानादि कुरु गच्छ त्वमृषिसंधैः समावृतः॥९॥**

**मन्वत्रियाज्ञवल्क्याश्च काश्यपश्चैव [अङ्गिराः](http://॑ "ट.'राः। भृग्वाप।")।  
यमापस्तम्बसंवर्ताः कात्यायनबृहस्पती॥  
नारदो गौतमश्चैव पृच्छन्ते धर्मकाङ्क्षिणः॥१०॥**

**गङ्गा कनखले पुण्या प्रयागं पुष्करं गया।  
कुरुक्षेत्रं तथा पुण्यं राहुग्रस्ते दिवाकरे॥११॥**

**दिवा वा यदि वा रात्रौ शुक्लतीर्थं महाफलम्।  
दर्शनात्स्पर्शनाच्चैव स्नानाद्ध्य नात्तपोर्जनात्॥१२॥**



**होमाच्चैवोपवासाच्च शुक्लतीर्थफलं महत्।  
शुक्लतीर्थं महापुण्यं नद्यां तु संव्यवस्थितम्॥ १३॥**

**चाणक्यो नाम राजर्षिः सिद्धिं तत्र समागतः।  
एतत्क्षेत्रं समुत्पन्नं योजनावृत्तिसंस्थितम्॥ १४॥**

**शुक्लतीर्थं महापुण्यं सर्वपापप्रणाशनम्।  
पादपाग्रेण दृष्टेन ब्रह्महत्यां व्यपोहति॥१५॥**

**अहमत्र ऋषिश्रेष्ठ तिष्ठामीत्युमया सह।  
वैशाखे विमले मासि कृष्णपक्षे चतुर्दशी॥१६॥**

**कैलासाचापि निर्गम्य तत्र संनिहितो ह्यहम्।  
देवकिंनरगन्धर्वाः सिद्धविद्याधरास्तथा॥१७॥**

**गणाश्वाप्सरसो नागाः सर्वदेवाः समागताः।  
गगनस्थास्तु तिष्ठन्ति विमानैः सर्वकामकैः॥ १८॥**

**शुक्लतीर्थेषु राजेन्द्र आगता धर्मकाङ्क्षिणः।  
रजकेन यथा वस्त्रं शुक्लं भवति वारिणा॥१९॥**

**आजन्मसंचितं पापं शुक्लतीर्थं व्यपोहति।  
स्नानं दानं महापुण्यं मार्कण्ड ऋषिसत्तम॥२०॥**

**शुक्लतीर्थात्परं तीर्थं न भूतं न भविष्यति।  
पूर्वे वयसि कर्माणि कृत्वा पापानि मानवः॥२१॥**

**अहोरात्रोपवासेन शुक्लतीर्थे व्यपोहति।  
तपसा ब्रह्मचर्येण यज्ञैर्दानेन वा पुनः॥२२॥**

**देवदानेन या पुष्टिर्न सा क्रतुशतैरपि।  
कार्तिकस्य च मासस्य कृष्णपक्षे चतुर्दशी॥२३॥**

**घृतेन स्नापयेद्देवमुपोष्य परमेश्वरम्।  
एकविंशकुलोपेतो न च्यवेच्चैश्वरात्पदात्॥२४॥**

**शुक्लतीर्थं परं तीर्थमृषिसिद्धनिषेवितम्।  
तत्र स्नात्वा ततो राजन्पुनर्जन्म न विद्यते॥२५॥**

**स्नात्वा वै शुक्लतीर्थेऽपि अर्चयेद्वृषभध्वजम्।  
जागरं कारयेत्तंत्र नृत्यगीतादिमङ्गलैः॥२६॥**

**प्रभाते शुकतीर्थे तु स्नानं वै देवतार्चनम्।  
आचार्यं भोजयेत्पश्चाच्छिवव्रतपरः शुचिः॥२७॥**

**भोजनं च यथाशठ्य वित्तशाठ्यं न कारयेत।  
प्रदक्षिणं ततः कृत्वा शनैर्देवान्तिकं व्रजेत्॥ २८॥**

**एवं वै कुरुते यस्तु तस्य पुण्यफलं शृणु।  
दिव्ययानसमारूढः स्तूयमानोऽप्सरोगणैः॥२९॥**

**शिवतुल्यबलोपेतस्तिष्ठत्याभूतसंप्लवम्।  
शुलतीर्थे तु या नारी ददाति कनकं शुभम्॥३०॥**

**घृतेन स्त्रापयेद्देवं कुमारं चाभिपूजयेत्। **  
**एवं या कुरुते भक्त्या तस्याः पुण्यफलं शृणु॥३१॥**

**मोदते देवलोकस्था यावदिन्द्राश्चतुर्दश।**  
**अयने वा चतुर्दश्यां संक्रान्तौ विषुवे तथा॥३२॥**

**स्नात्वा तु सोपवासः स निर्जितात्मा समाहितः।  
दानं दद्याद्यथाशक्त्या प्रीयेतां हरिशंकरौ॥३३॥**

**शुक्लतीर्थप्रभावेण सर्वं भवति चाक्षयम्।  
अनाथं दुर्गतं विप्रं नाथवन्तमथापि वा॥३४॥**  
**उद्वाहयति यस्तीर्थे तस्य पुण्यफलं शृणु॥३५॥**

**पावत्तद्रोमसंख्या तु तत्प्रसूतिकुलेषु च।  
तावद्वर्षसहस्राणि शिवलोके महीयते॥३६॥**

इति श्रीमहापुराणे पाद्म आदिखण्ड ऊनविंशोऽध्यायः॥ १९॥

**आदितः श्लोकानां समष्ट्यङ्काः—७७६**

**——————**

अथविंशोऽध्यायः।

**—————**

**नारद उवाच—**

**तस्तु नरकं गच्छेत्स्नानं तत्र समाचरेत्।  
स्नातमात्रो नरस्तत्र नरकं न च पश्यति॥१॥**

**प्रस्य तीर्यस्य माहात्म्यं शृणु त्वं पाण्डुनन्दन।  
तस्मिंस्तीर्थे राजेन्द्र यान्यस्थीनि विनिक्षिपेत्॥ २॥**

**बेलयं यान्ति सर्वाणि रूपवाञ्जायते नरः।  
गोतीर्थं तु ततो गच्छेदृष्ट्वा पापात्प्रमुच्यते॥३॥**

**तो गच्छेत राजेन्द्र कपिलातीर्थमुत्तमम्।  
तत्र स्नात्वा नरो राजन्गोसहस्रफलं लभेत्॥४॥**

**ज्येष्ठमासे तु संप्राप्ते चतुर्दश्यां विशेषतः।  
तत्रोपोष्य नरो भक्त्या कपिलां यः प्रयच्छति॥५॥**



**घृतेन दीपं प्रज्वाल्य घृतेन स्नापयेच्छिवम्।  
सघृतं श्रीफलं दत्त्वा कृत्वा चान्ते प्रदक्षिणम्॥६॥**

**घण्टाभरणसंयुक्ता कपिलां यः प्रयच्छति।  
शिवतुल्यो नरो भूत्वा न चेह जायते पुनः॥७॥**

**अङ्गारकदिने प्राप्ते चतुर्थ्यां तु विशेषतः।  
स्नापयित्वा शिवं भक्त्या ब्राह्मणेभ्यस्तु भोजनम्॥ ८॥**

**अङ्गारकनवम्यां तु अमावास्यां तथैव [च](http://॑ "ख. म. च। दापं।")।  
स्नापयेत्तत्र यत्नेन रूपवान्सुभगो भवेत्॥९॥**

**घृतेन स्नाषयेल्लिङ्गं पूजयेद्भक्तितो द्विजान्।  
पुष्पकेण विमानेन सहस्रैः परिवारितः॥१०॥**

**शैवं पदमवाप्नोति नात्र वाऽभिगतं भवेत्।  
अक्षयं मोदते कालं यथा रुद्रस्तथैव च॥११॥**

**यदा तु कर्मसंयोगान्मर्त्यलोकमुपागतः।  
राजा भवति धर्मिष्ठो रूपवाञ्जायते बली॥१२॥**

**ततो गच्छेत राजेन्द्र [ऋषितीर्थमनुत्तमम्](http://॑ " ट म् । तृण।")।  
घृणबिन्दुऋषिर्नाम शापदग्धो व्यवस्थितः॥१३॥**

**तस्य तीर्थप्रभावेण पापमुक्तो भवेद्विजः।  
ततो गच्छेत राजेन्द्र गणेश्वरमनुत्तमम्॥१४॥**

**श्रावणे मासि संप्राप्ते कृष्णपक्षे चतुर्दशीम्।  
स्नातमात्रो नरस्तत्र रुद्रलोके महीयते॥१५॥**

**पितॄणां तर्पणं कृत्वा मुच्यते च ऋणत्रयात्।  
गणेश्वरसमीपे तु गङ्गावदनमुत्तमम्॥१६॥**

**अकामो वा सकामो वा तत्र स्नात्वा तु मानवः।  
आजन्मजनितैः पापैर्मुच्यते नात्र संशयः॥ १७॥**

**सर्वदा पर्वदिवसे स्नानं तत्र समाचरेत्।  
पितॄणां तर्पणं कृत्वा मुच्यते च ऋणत्रयात्॥१८॥**

**प्रयागे यत्फलं दृष्टं शंकरेण महात्मना।  
तदेव निखिलं पुण्यं गङ्गाराह्रर्कसंगमे॥१९॥**

**तस्यैव पश्चिमे स्नानं समीपे नातिदूरतः।  
दशाश्वमेधिकं नाम त्रिषु लोकेषु विश्रुतम्॥२०॥**

**उपोष्य रजनीमेकां मासि भाद्रपदे तथा।  
अमावास्यां नरः स्नात्वा व्रजते यत्र शंकरः॥२१॥**

**सर्वदा पूर्वदिवसे स्नानं तत्र समाचरेत्।  
पितॄणां तर्पणं कृत्वा अश्वमेधफलं लभेत्॥२२॥**

**दशाश्वमेधात्पश्चिमतो भृगुर्ब्राह्मणसत्तमः।  
दिव्यं वर्षसहस्रं तु ईश्वरं पर्युपासते॥२३॥**

**वल्मीकावस्थितश्चासौ दक्षिणं च निकेतनम्।  
आश्चर्यं तु महज्जातमुमायाः शंकरस्य च॥२४॥**

**गौरी तु पृच्छते देवं कोऽयमेव तु संस्थितः।  
देवो वा दानवश्वाथ कथयस्व महेश्वर॥२५॥**

**ईश्वर उवाच—**

**भृगुर्नाम द्विजश्रेष्ठ ऋषीणां प्रवरो मुनिः।  
ध्यायते मां समाधिस्थो वरं प्रार्थयते प्रिये॥**

**तत्र प्रहसिता देवी ईश्वरं प्रत्यभाषत॥२६॥**

**धूमवत्तु शिखा जाता ततोऽद्यापि न तुष्यसि।**  
**दुराराध्योऽसि तेन त्वं नात्र कार्या विचारणा॥२७॥**

**देव उवाच—**

**न ज्ञायसे महादेवि अयं क्रोधेन चेष्टितः।  
दर्शयामि यथा तथ्यं प्रियं ते च करोम्यहम्॥ २८॥**

**स्मारितो देवदेवेन धर्मरूपो वृषस्तदा।  
स्मरणाद्देवदेवस्य वृषः शीघ्रमुपस्थितः॥२९॥**

**वदते मानुषीं वाचमादेशो दीयतां प्रभो।  
वल्मीकैश्छादितो विप्र एनं भूमौ निपातय॥ ३०॥**

**योगस्थस्तु ततो ध्यायंस्ततस्तेन निपातितः।  
तत्क्षणात्क्रोधसंतप्तो हस्तमुत्क्षिप्तवान्वृषम्॥३१॥**

**एवं संभाषमाणस्तु कुत्र गच्छसि भो वृष।  
अद्य त्वामथ पाप्मानं प्रत्यक्षं हन्म्यहं वृष॥३२॥**

**[धर्षितस्तु](http://॑ "क. धार्मिकस्तु ।") तदा विप्रो अन्तरिक्षगतं वृषम्।  
आकाशे प्रेक्षते विप्र एतदद्भुतमुत्तमम्॥३३॥**

**ततः प्रहसिते रुद्र ऋषिरग्रे व्यवस्थितः।  
तृतीयं लोचनं दृष्ट्वा वैलक्ष्यात्पतितो भुवि॥**

**प्रणम्य दण्डवद्भूमौ स्तुवते परमेश्वरं॥३४॥**



**प्रणिपत्य [जगन्नाथं](http://॑ "ख. ञ. भूतनाथं") भवोद्भवं त्वामहं दिव्यरूपम्।  
भवभीतो भुवनपते प्रभूतं विज्ञापये किंचित्॥३५॥**

**त्वद्गुणनिकरान्वक्तुं कः शक्तो भवति मानुषो नाथ।  
[वासुकिरयं](http://॑ "ख. ञ. 'रपि हि।") हि कदाचिद्वदनसहस्रं भवेद्यस्य॥ ३६॥**

**भक्त्या तथाऽपि शंकर भुवनपते त्वत्स्तुतौ तु मुखरस्य।  
वन्द्य क्षमस्व भगवन्प्रसीद मे तव चरणपतितस्य॥३७॥**

**सत्त्वं रजस्तमस्त्वं स्थित्युत्पत्तौ विनाशने देव।  
त्वां मुक्त्वा भुवनपते भुवनेश्वर नैव दैवतं किंचित्॥३८॥**

**यमनियमयज्ञदानैर्वेदाभ्यासावधारणोद्योगात्।  
त्वद्भक्तेः सर्वमिदं नार्हति कलासहस्रशिन॥ ३९॥**

**उत्कृष्टरसरसा[यनखड्गा](http://॑ "ट. नसिद्धा'।")ञ्जनपादु[कादिसिद्धिर्वा](http://॑ "ञ. 'कविवरसि। ख. काचिवरसिं। ")।  
चिह्नानि भवत्प्रणतानां [दृश्यन्त](http://॑ "क. श्यन्तेते हि ज ") इह जन्मनि प्रकटम्॥४०॥**

**शाठ्येन नमति यद्यपि ददासि त्वं धर्ममिच्छतां देव।  
भक्तिर्भवच्छेदकरी मोक्षाय विनिर्मिता नाथ॥४१॥**

**परदारपरस्वरतं परिभवपरिदुःखशोकसंतप्तम्।  
परवदनवीक्षणपरं परमेश्वर मां परित्राहि॥४२॥**

**अलीकाभिमानदग्धं क्षणभङ्गुरविभवविलसितं देव।  
क्रूरं कुपथाभिमुखं पतितं मां त्राहि [देवेश](http://॑ "ट.श॥ ४३॥ हीने।") ॥४३॥**

**दीनेन्द्रियगणसार्थैर्बन्धुजनैरेव पूरिता आशा।  
तुच्छा तथाऽपि शंकर किं मूढं मां विडम्बयसि॥४४॥**

**तृष्णां हरस्व शीघ्रं लक्ष्मी मां देहि हृदयवासिनीं नित्याम्।  
छिन्धि मदमोहपाशानुत्तारय मां महादेव॥४५॥**

**करुणाभ्युदयं नाम स्तोत्रमिदं सिद्धिदं दिव्यम्।**

**यः पठति भक्तियुक्तस्तस्य तु तुष्येद्भृगोर्यथा हि शिवः॥४६॥**

**ईश्वर उवाच—**

**अहं तुष्टोऽस्मि ते विप्र प्रार्थयस्वेप्सितं वरम्।**

**उमया सहितो देवो वरं तस्य हि दापयेत् ( ? )॥४७॥**

**भृगुरुवाच—**

**दि तुष्टोऽसि देवेश यदि देयो वरो मम।  
[रुद्रवेदी](http://॑ " क, 'वेद्देवं।") भवेदेवमेतत्संपादयस्व मे॥ ४८॥**

**ईश्वर उवाच—**

**एवं भवतु विप्रेन्द्र क्रोधस्थानं भविष्यति।  
न पितापुत्रयोश्चैव एकवाक्यं भविष्यति॥४९॥**

**तदाप्रभृति ब्रह्माद्याः सर्वे देवाः सकिंनराः।  
उपासते भृगोस्तीर्थं तुष्टो यत्र महेश्वरः॥५०॥**

**दर्शनात्तस्य तीर्थस्य सद्यः पापात्प्रमुच्यते।  
अवशाः स्ववशाश्चापि म्रियन्ते तत्र जन्तवः॥ ५१॥**

**गुह्यातिगुह्यस्य गतिस्तेषां निःसंशया भवेत्।  
एतत्क्षेत्रं सुविपुलं सर्वपापप्रणाशनम्॥५२॥**

**तत्र स्नात्वा दिवं यान्ति ये मृतास्तेऽपुनर्भवाः।  
औपानहं तदा युग्मं देयमन्नं च काञ्चनम्॥ ५३॥**

**भोजनं च यथाशक्त्या अक्षयं तस्य तद्भवेत्।  
सूर्योपरागे यो दद्याद्दानं चैत्र यथेच्छया॥ ५४॥**

**तीर्थस्नानं तु यद्दानमक्षयं तस्य तद्भवेत्।  
चन्द्रसूर्योपरागेषु वृषोत्सर्गमनुत्तमम्॥५५॥**

**न जानन्ति नरा मूढा विष्णुमायाविमोहिताः।  
नर्मदायां स्थितं दिव्यं वृषतीर्थं नराधिप॥५६॥**

**भृगुतीर्थस्य माहात्म्यं यः शृणोति नरः सकृत्।  
विमुक्तः सर्वपापेभ्यो रुद्रलोकं स गच्छति॥ ५७॥**

**ततो गच्छेत राजेन्द्र गौतमेश्वरमुत्तमम्।  
तत्र स्नात्वा नरो राजन्नुपवासपरायणः॥५८॥**

**काञ्चनेन विमानेन ब्रह्मलोके महीयते।  
धौतपापं ततो गच्छेद्धौतं यत्र वृषेण तु॥५९॥**

**नर्मदायां स्थितं राजन्सर्वपातकनाशनम्।  
तत्र तीर्थे नरः स्नात्वा ब्रह्महत्यां व्यपोहति॥६०॥**

**तस्मिंस्तीर्थे तु राजेन्द्र प्राणत्यागं करोति यः।  
चतुर्भुज स्त्रिनेत्रस्तु रुद्रतुल्यबलो भवेत्॥६१॥**

**वसेत्कल्पायुतं साग्रं रुद्रतुल्यपराक्रमः।  
कालेन महता प्राप्तः पृथिव्यामेकराड्भवेत्॥६२॥**

**ततो गच्छेत राजेन्द्र एरण्डी तीर्थमुत्तमम्।  
प्रयागे यत्फलं दृष्टं मार्कण्डेयेन [भाषितम्](http://॑ "ट. भारत।")॥६३॥**

**तत्फलं लभते राजन्स्नातमात्रस्तु मानवः।  
मासि भाद्रपदे चैव शुक्लपक्षस्य चाष्टमीम्॥६४॥**



**उपोष्य रजनीमेकां तत्र स्नानं समाचरेत्।  
यमदूतैर्न बाध्येत इन्द्रलोकं स गच्छति॥६५॥**

**ततो गच्छेत राजेन्द्र सिद्धो यत्र जनार्दनः।  
हिरण्यद्वीपविख्यातं सर्वपापप्रणाशनम्॥**

**तत्र स्नात्वा नरो राजन्धनवान्रूपवान्भवेत॥६६॥**

**ततो गच्छेत राजेन्द्र तीर्थं कनखलं महत्।  
[गरुडेन](http://॑ "क. गच्छ तेन।") तपस्तप्तं तस्मिंस्तीर्थे नराधिप॥६७॥**

**विख्यातं सर्वलोकेषु योगिनी तत्र तिष्ठति।  
क्रीडते योगिभिः सार्धं शिवेन सह नृत्यति॥ ६८॥**

**तत्र स्नात्वा नरो राजन्रुद्रलोके महीयते।  
ततो गच्छेत [राजेन्द्र](http://॑ "ट. राक्षकेन। झ. गमनेन। ")ईशतीर्थ[मनुत्तमम्](http://॑ "ख म. म्। इमाम्तत्र विनिर्धक्का गता ऊ।")॥६९॥**

**ईशस्तत्र विनिर्मुक्तो गत ऊर्ध्वं न संशयः।  
ततो गच्छेत राजेन्द्र सिद्धो यत्र जनार्दनः॥ ७०॥**

**वाराहं रूपमास्थाय अर्चितः परमेश्वरः।  
वाराहतीर्थे नरः स्नात्वा द्वादश्यां तु विशेषतः॥७१॥**

**विष्णुलोकमवाप्नोति नरकं तु न गच्छति।  
ततो गच्छेत राजेन्द्र सोमतीर्थमनुत्तमम्॥७२॥**

**पौर्णमास्यां विशेषेण तत्र स्नानं समाचरेत्।  
प्रणिपत्य च ईशानं बलिस्तस्य प्रसीदति॥ ७३॥**

**हरिश्चन्द्रपुरं दिव्यमन्तरिक्षे तु दृश्यते।  
[चक्रध्वजे](http://॑ " ख. म. शक्रध्वजे।") समावृत्ते सुप्ते नागारिकेतने॥७४॥**

**[नर्मदातोयवेगेने](http://॑ "स्व. ञ. न तरून्संप्लावयिष्यति। तं।") रुरुकच्छोपसेविते (?)।  
तस्मिंस्तीर्थे निवासं च विष्णुः शंकरमब्रवीत्॥ ७५॥**

**द्वीपेश्वरे नरः स्नात्वा लभेद्बहुसुवर्णकम्।  
ततो गच्छेत राजेन्द्र रुद्रकन्यासुसंगमम्॥७६॥**

**स्नातमात्रो नरस्तत्र देव्याः स्थानमवामुयात्।  
देवतीर्थं ततो गच्छेत्सर्वदेवनमस्कृतम्॥७७॥**

**तत्र स्नात्वा तु राजेन्द्र दैवतैः सह मोदते।  
ततो गच्छेत राजेन्द्र शिखितीर्थमनुत्तमम्॥७८॥**

**तत्र वै दीयते दानं सर्वे कोटिगुणं भवेत्।  
अपरपक्षेऽमावास्यां स्नानं तत्र समाचरेत्॥७९॥**

**ब्राह्मणं भोजयेदेकं कोटिर्भवति भोजिता।  
भृगुतीर्थे तु राजेन्द्र तीर्थकोटिर्व्यवस्थिता॥८०॥**

**अकामो वा सकामो वा तत्र स्नायीत मानवः।  
अश्वमेधमवाप्नोति दैवतैः सह मोदते॥८१॥**

**तत्र सिद्धिमवाप्नोति भृगुस्तु मुनिपुङ्गवः।  
अवतारः कृतस्तेन शंकरेण महात्मना॥८२॥**

इति श्रीमहापुराणे पाद्म आदिखण्डे विंशतितमोऽध्यायः॥ २०॥

**आदितः श्लोकानां समष्ट्यङ्काः— ८५८**

————————

अथैकविंशोऽध्यायः।

————————

**नारद उवाच—**

**ततो गच्छेत राजेन्द्र विहङ्गेश्वरमुत्तमम्।  
दर्शनात्तस्य राजेन्द्र मुच्यते सर्वपातकैः॥१॥**

**ततो गच्छेत राजेन्द्र नर्मदेश्वरमुत्तमम्।  
तत्र स्नात्वा नरो राजन्स्वर्गलोके महीयते॥२॥**

**अश्वतीर्थं ततो गच्छेत्स्नानं तत्र समाचरेत्।  
सुभगो दर्शनीयश्च भोगवाञ्जायते नरः॥३॥**

**पितामहं ततो गच्छेद्ब्रह्मणा निर्मितं पुरा।  
तत्र स्नात्वा नरो भक्त्या पितृपिण्डं तु दापयेत्॥ ४॥**

**तिलदर्भविमिश्रं तु उदकं तु प्रदापयेत्।**  
**तस्य तीर्थप्रभावेण सर्वे भवति चाक्षयम्॥५॥**

**सावित्रीतीर्थमासाद्य यस्तु स्नानं समाचरेत्।  
विधूय सर्वपापानि ब्रह्मलोके महीयते॥६॥**

**मनोहरं च तत्रैव तीर्थं परमशोभनम्।  
तत्र स्नात्वा नरो राजन्पितृलोके महीयते॥७॥**

**ततो गच्छेत राजेन्द्र मानसं तीर्थमुत्तमम्।  
तत्र स्नात्वा नरो राजन्रुद्रलोके महीयते॥८॥**



**ततो गच्छेत राजेन्द्र क्रतुतीर्थमनुत्तमम्।  
विख्यातं त्रिषु लोकेषु सर्वपापप्रणाशनम्॥९॥**

**यान्यान्प्रार्थयते कामान्पशुपुत्रधनानि च।  
प्रामुयात्तानि सर्वाणि तत्र स्नात्वा नराधिप॥१०॥**

**ततो गच्छेत राजेन्द्र त्रिदशद्योति विश्रुतम्।  
तत्र ता ऋषिकन्यास्तु तपोऽतप्यन्त सुव्रताः॥ ११॥**

**भर्ता भवतु सर्वासामीश्वरः प्रभुरव्ययः।  
प्रीतस्तासां [महादेवो](http://॑ "ठ. देवश्चण्डरु।") दण्डरूपधरो हरः॥१२॥**

**विकृताननबीभत्सस्तश्च तीर्थमुपागतः।  
तत्र कन्या महाराज वराय [परमेश्वरः](http://॑ " ख. अ. परमेश्वरम् । ")॥१३॥**

**[कन्यासंघं](http://॑ "क. 'न्या ऋद्धि चयोसेवेत्कन्या । ") वरयतः (?) कन्यादानं प्रयच्छति।  
तीर्थं तत्र महाराज दशकन्येति विश्रुतम्॥**

**तत्र स्नात्वाऽर्चयेदेवं सर्वपापैः प्रमुच्यते॥१४॥**

**ततो गच्छेत राजेन्द्र स्वर्गबिन्दुरिति श्रुतम्।  
तत्र स्नात्वा नरो राजन्दुर्गतिं च न पश्यति॥१५॥**

**अप्सरेशं ततो गच्छेत्स्नानं तत्र समाचरेत्॥  
क्रीडते नागलोकस्थः [अप्सरैः](http://॑ "ख. ञ. भमरैः। ") सह मोदते॥१६॥**

**ततो गच्छेत राजेन्द्र नरकं तीर्थमुत्तमम्।  
तत्र स्नात्वाऽर्चयेद्देवं नरकं च न गच्छति॥१७॥**

**भारभूतं ततो गच्छेदुपवासपरायणः।  
[ऐतत्ती](http://॑ " क. एक तीर्थे")र्थं समासाद्य अवतारं तु शांभवम्॥**

**अर्चयित्वा विरूपाक्षं रुद्रलोके महीयते॥१८॥**

**तस्मिंस्तीर्थे नरः स्नात्वा भारभूते महात्मनः।  
यत्र तत्र मृतस्यापि ध्रुवं गाणेश्वरी गतिः॥ १९॥**

**कार्तिकस्य तु मासस्य अर्चयित्वा महेश्वरम्।  
अश्वमेधाच्छतगुणं प्रवदन्ति मनीषिणः॥२०॥**

**दीपकानां शतं कृत्वा घृतपूर्णं तु दापयेत्।  
विमानैः सूर्यसंकाशैर्व्रजते यत्र शंकरः॥२१॥**

**वृषभं यः प्रयच्छेत शङ्खकुन्देन्दुसंनिभम्।  
वृषयुक्तेन यानेन रुद्रलोकं स गच्छति॥२२॥**

**चरुमेकं तु यो दद्यात्तस्मिंस्तीर्थे नराधिप।  
पायसं मधुसंयुक्तं भक्ष्याणि विविधानि च॥२३॥**

**यथाशक्त्या तु राजेन्द्र भोजयेत्सहदक्षिणम्।  
तस्य तीर्थप्रभावेण सर्वे कोटिगुणं भवेत॥२४॥**

**नर्मदाया जलं [सिक्त्वा](http://॑ "ट. स्पृष्ट्वा ") अर्चयित्वा वृषध्वजम्।  
दुर्गतिं च न पश्यन्ति तस्य तीर्थप्रभावतः॥२५॥**

**एतत्तीर्थं समासाद्य यस्तु प्राणान्परित्यजेत्।  
सर्वपापविशुद्धात्मा व्रजते यत्र शंकरः॥२६॥**

**जलप्रवेशं यः कुर्यात्तस्मिंस्तीर्थे नराधिप।  
हंसयुक्तेन यानेन रुद्रलोकं स गच्छति॥२७॥**

**यावच्चन्द्रश्व सूर्यश्च हिमवांश्च महोदधिः।  
गङ्गायाः सरितो यावत्तावत्स्वर्गे महीयते॥२८॥**

**अनाशकं तु यः कुर्यात्तस्मिंस्तीर्थे नराधिप।  
गर्भवासे तु राजेन्द्र न पुनर्जायते नरः॥२९॥**

**ततो गच्छेत राजेन्द्र अटवीतीर्थमुत्तमम्।  
तत्र स्नात्वा नरो राजन्निन्द्रस्यार्धासनं लभेत्॥३०॥**

**शृङ्गतीर्थं ततो गच्छेत्सर्वपापप्रणाशनम्।  
तत्रापि स्नातमात्रस्य ध्रुवं गाणेश्वरी गतिः॥३१॥**

**एरण्डीनर्मदायाश्च संगमं लोकविश्रुतम्।  
[तत्र](http://॑ "ख. म. तच्च ।") तीर्थं महापुण्यं सर्वपापप्रणाशनम्॥३२॥**

**उपवासपरो भूत्वा नित्यं ब्रह्मपरायणः।  
तत्र स्नात्वा तु राजेन्द्र मुच्यते ब्रह्महत्यया॥३३॥**

**ततो गच्छेत राजेन्द्र नर्मदोदधिसंगमम्।  
जमदग्निरिति ख्यातं सिद्धो यत्र जनार्दनः॥३४॥**

**यत्रेष्ट्वा बहुभिर्यज्ञैरिन्द्रो देवाधिपोऽभवत्।  
तत्र स्नात्वा नरो राजन्नर्मदोदधिसंगमे॥३५॥**

**त्रिगुणस्याश्वमेघस्य फलं माप्नोति मानवः।  
पश्विमोदधिसायुज्यं मुक्तिद्वारविघाटनम्॥३६॥**

**तत्र देवाः सगन्धर्वा ऋषयः सिद्धचारणाः।  
आराधयन्ति देवेशं त्रिसंध्यं विमलेश्वरम्॥३७॥**

**सर्वपापविशुद्धात्मा रुद्रलोके महीयते।  
विमलेश्वरपरं तीर्थं न भूतं न भविष्यति॥३८॥**

**तत्रोप्रवासं कृत्वा ये पश्यन्ति विमलेश्वरम्।  
सर्वपापविशुद्धात्मा (?) रुद्रलोकं व्रजन्ति ते॥३९॥**



**ततो गच्छेत राजेन्द्र केशिनीतीर्थमुत्तमम्।  
तत्र स्नात्वा नरो राजन्नुपवासपरायणः॥४०॥**

**उपोष्य रजनीमेकां नियतो नियताशनः।  
तत्र तीर्थप्रभावेण मुच्यते ब्रह्महत्यया॥४१॥**

**सर्वतीर्थाभिषेकं च यः पश्येत्सागरेश्वरम्।  
योजनाभ्यन्तरे तिष्ठेदावर्तसंस्थितः शिवः॥४२॥**

**तं दृष्ट्वा सर्वतीर्थानि दृष्टानि स्युर्न संशयः।  
सर्वपापविनिर्मुक्तो यत्र रुद्रः स गच्छति॥४३॥**

**नर्मदा संगम यावद्यावश्चामरकण्टकम्।  
तत्रान्तरे महाराज तीर्थकोठ्यो [दश](http://॑ " क. दकस्थि। ") स्थिताः॥४४॥**

**[तीर्थात्तीर्थाटनचर्या](http://॑ " स्व. ञ. 'तीर्थ निरन्तर्ये ऋषि कोटिनिषेवितम्। सा। ") ऋषिकोटिनिषेविताः।  
साग्निहोत्रैश्च दिव्यज्ञैः सर्वैर्ज्ञानपरायणैः॥४५॥**

**सेवितास्तेन राजेन्द्र ईप्सितार्थप्रदायिकाः।  
यश्चेदं वै पठेन्नित्यं शृणुयाद्वाऽपि भक्तितः॥**  
**सं तु तीर्थानि सर्वाणि अभिषिञ्चन्ति पाण्डव॥४६॥**

**नर्मदा च सदा [प्रीता](http://॑ "क. ता मानवान्नात्र।")भवेद्वै नात्र संशयः।  
प्रीतस्तस्य भवेद्रुद्रो मार्कण्डेयो महामुनिः॥४७॥**

**बन्ध्या च लभते पुत्रान्दुर्भगा सुभगा भवेत्। **  
**कुमारीं लभते भर्ता यच्च यो वाञ्छते फलम्॥ ४८॥**

**तदेव लभते सर्व नात्र कार्या विचारणा।  
ब्राह्मणो वेदमाप्नोति क्षत्रियो विजयी भवेत्॥ ४९॥**

**वैश्यस्तु लभते धान्यं शूद्रः प्राप्नोति सद्गतिम्॥५०॥**

**मूर्खस्तु लभते विद्यां त्रिसंध्यं यः पठेन्नरः।  
नरकं च न पश्येत वियोनिं च न गच्छति॥५१॥**

इति श्रीमहापुराणे पाद्म आदिखण्डे एकविंशोऽध्यायः

**आदितः श्लोकानां समष्ट्यङ्का—९०९**

———————

अथ द्वाविंशोऽध्यायः।

——————

**नारद उवाच—**

**एवं ते कथितं राजन्नर्मदातीर्थमुत्तमम्।  
पुरा गन्धर्वकन्यानां शाप॒जं भयमुल्बणम्॥१॥**

**नाशितं तन्महाराज रेवाजलकणाग्निना।  
रेवाजलकणस्पर्शान्मुक्तो भवति मानवः॥२॥**

**युधिष्ठिर उवाच—**

**भगवन्ब्रूहि कन्याभिः शापोऽलम्भि कथं कुतः।  
कस्यापत्यानि तास्तासां नाम किं कीदृशं वयः॥ ३॥**

**कथं रेवाजलस्प[र्शाद्विपा](http://॑ "ख.ञ'द्विकाराच्छा।")काच्छापसंभवात्।  
विमुक्ताः कुत्र ताः सख्नुः सर्वं मे कथय प्रभो॥४॥**

**नर्मदातीर्थमाहात्म्यं चमत्कारकरं भवेत्।  
श्रवणादपि पापानां मलनाशनमुच्यते॥५॥**

**नर्मदानर्मदाशब्दो येन केनचिदुच्यते।  
तस्य स्याच्छाश्वती मुक्तिर्यावदाचन्द्रतारकम्॥६॥**

**व्याहृतं भवता पूर्वं रेवामाहात्म्यमुत्तमम्।  
तथाऽपि चरितं साधो यदेतत्तन्निगद्यताम्॥७॥**

**[अथ](http://॑ "स्व. ञ. 'थ देवैः सेविता।")चोत्तमवाता या सेवितव्या मनीषिभिः।  
अतः पृच्छामि विप्रेन्द्र रेवामाहात्म्यमुत्तमम्॥**

**इतिहासं वद विभो कन्यानां चरितोज्ज्वलम्॥८॥**

**नारद उवाच—**

**भूयतां राजशार्दूल धर्मगर्भा परा कथा।  
यथाऽरणिर्वह्निगर्भा [धर्मस्तु](http://॑ " व. अ. मेस्त्वं ब्रह्मचिन्तक। ग। ट. र्मः सर्वगतः स हि। ग") ब्रह्मसूरिव॥****९॥**

**गन्धर्वः शुकसंगीतिस्तस्य कन्या प्रमोहिनी।  
सुशीलस्य सुशीला च सुस्वरा स्वरवेदिनः॥ १०****॥**

**सुतारा चन्द्रकान्तस्य चन्द्रिका सुप्रभस्य च।  
इमानि वरनामानि तासामप्सरसां नृप॥११****॥**



**कुमार्यः पञ्च सर्वास्ता वयसा [सुभगाः](http://॑ "ट. सुसमा गुणैः । भा ।") पुनः।  
भाषन्ते च मिथस्तास्तु भगिन्य इव सर्वदा॥ १२॥**

**चन्द्रादिव विनिष्क्रान्ताश्चन्द्रिका इव सोज्ज्वलाः।  
चन्द्राननाः सुकेश्यश्च चन्द्रकान्ता इवोज्ज्वलाः॥१३॥**

**देवेष्वेता विलासिन्यः कौमुद्यः कैरवेष्विव।  
लावण्यपिण्डसंभूता बहुरूपा मनोहराः॥१४॥**

**उद्भन्नकुचपद्मिन्यः केतक्य इव माधवे।  
उन्मीलद्यौवनैः कान्ता वल्लीव नवपल्लवैः॥१५॥**

**हेमगौराश्च हेमाभा हेमाभरणभूषिताः।  
हेमचम्पकमालिन्यो हेमच्छवि**सु वाससः॥१६॥

**स्वरग्रामवली हासु (?) विविधामूर्छनासु च।  
तालवाद्यविनोदेषु वेणुवीणावादने॥१७॥**

**मृदङ्गनादसंभिन्नलास्यमध्यलयेषु च।  
चित्रादिषु विनोदेषु कलासु च विशारदाः॥१८॥**

**एवंभूताश्च ताः कन्या मुमुहुः क्रीडनैर्वरैः।  
पितृभिर्लालिताः सर्वाश्चेरुश्च धनदालये॥१९॥**

**कौतुकादेकदा पञ्च मिलित्वा मासि माधवे।  
कन्या मन्दारपुष्पाणि विचिन्वत्यो वनाद्वनम्॥ २०॥**

**गौरीं समाराधयितुं सुराङ्गनाः कदाचिदच्छोदसरोवरं ययुः।  
हेमाम्बुजानि प्रवराणि ताः पुनस्तस्मादुपादाय वरोत्पलैः सह॥२१॥**

**वैडर्यशुद्धस्फटिकप्रकुट्टिमे स्नात्वा तु घट्टे परिधाय चाम्बरम्।  
मौनेन च स्थाण्डलपिण्डिकामयीं सुवर्णमुक्ताभरणां विनिर्ममुः॥२२॥**

**समर्चितां चन्दनगन्धकुङ्कुमैरभ्यर्च्य गौरीं वरपङ्कजादिभिः।  
नानोपहारैश्च सुभक्तिभाविता लास्यप्रयोगैर्ननृतुः कुमारिकाः॥२३॥**

**गान्धर्वमाश्रित्य परं स्वरं ततो गेयं सभावध्वनिभिः समूर्छनम्।  
एणीदृशस्ताः प्रजगुः कलाक्षरं तारप्रवृद्धं गतिभिश्च सुस्वरम्॥२४॥**

**तस्मिन्सुभावे रसवर्षहर्षं कन्यास्वलंनिर्भरचित्तवृत्तिषु।  
अच्छोदतीर्थे प्रवरे तदाऽऽगतः स्नातुं मुनेर्वेदनिधेः सुतोऽग्रजः॥२५॥**

**रूपेण निःसीमतरो वराननः प्रफुल्लषद्मायतलोचनो युवा।  
विस्तीर्णवक्षाः सुभुजोऽतिसुन्दरः श्यामच्छविः काम इवापरो हि सः॥२६॥**

**स ब्रह्मचारी सुशिखो हि शोभते दण्डेन युक्तो धनुषेव मन्मथः।  
एणाजिनमावरणः समुद्रधृग्धेमाभमौञ्जीकटिमेखलः परः॥२७॥**

**तं दृष्ट्वा ब्राह्मणं बालास्तास्तत्र सरसस्तटे।  
जहृषुः कौतुकाविष्टा अयं नो भविताऽतिथिः॥**

**संमुक्तगीतनृत्यास्तास्तस्याऽऽलोकनलालसाः।  
हरिण्यो लुब्धकेनेव विद्धाः कामेन सायकैः॥२९॥**

**पश्य पश्येति जल्पन्त्यो मुग्धाः पञ्च ससंभ्रमम्।  
तस्मिन्विप्रवरे यूनि कामदेवभ्रमं ययुः॥ ३०॥**

**पुनः पुनस्तमभ्यर्च्य नयनैः पङ्कजैरिव।  
पश्चाद्विचार (?)मारब्धमप्सरोभिः परस्परम्॥३१॥**

**यद्ययं कामदेवो हि रतिहीनः कथं भवेत्।  
अन्यथा ह्यश्विनौ देवौ तावुभौ युगचारिणौ॥३२॥**

**गन्धर्वः किन्नरो वाऽथ सिद्धो वा कामरूपधृक्।  
ऋषिपुत्रोऽथ वा कश्चित्कश्चिद्वा मनुजोत्तमः॥ ३३॥**

**अस्ति वा कश्विदेवायं धात्रा सृष्टो हि नः कृते।  
यथा भाग्यवतामर्थे निधानं पूर्वकर्मभिः॥३४॥**

**तथाऽस्माकं कुमारीणां गौर्याऽऽनीतो बरोत्तमः।  
करुणाजल कल्लोललब्धार्द्रीकृतचित्तया॥३५॥**

**मया वृतस्त्वया चायं त्वया वृतस्तथाऽनया।  
एवं पञ्चसु कन्यासु वदन्तीषु नृपोत्तम॥३६॥**

**श्रुत्वा तद्वचनं तत्र [कृतमाध्याह्निकक्रियः](http://॑ "ख. ञ.यः । चिन्तयामारा मेधावी किं कृत्वा सुकृतं भवेत् । गाधिसंभवपराशरादयःकटु देयमुखाश्च ये द्विजाः ॥ तें ।")।  
आलोच्य हृदये सोऽपि विघ्नमेतद्विचिन्तितम्॥ ३७॥**



**ब्रह्मविष्णुगिरिशादयः सुरा येऽपि सिद्धमुनयः पुरातनाः।  
तेऽपि योगबलिनो विमोहिता लीलया तदबलाभिरद्भुतम्॥३८॥**

**योषितां नयनतीक्ष्णसायकैर्भ्रुलता सुदृढचापनिर्गतैः।  
धन्विना मकरकेतुना हतः कस्य नो पतति वा मनोमृगः॥३९॥**

**तावदेव नयधीर्विराजते तावदेव जनता भयं भवेत्।  
तावदेव धृत्तचित्तता भृशं तावदेव गणना कुलस्य च॥४०॥**

**तावदेव तपसः प्रगल्भता तावदेव समवेतता नृणाम्।  
यावदेव ललितेक्षणासवैर्माद्यतेऽद्भुतमदैर्न पूरुषः॥४१॥**

**मोहयन्ति मदयन्ति रागिणं योषितः स्वललितैर्मनोहरैः।  
मोहयन्ति मदयन्ति मामिमा धर्मरक्षणपरं हि स्वैर्गुणैः॥४२॥**

**मांसरक्तमलमूत्रनिर्मिते योषितां वपुषि निर्गुणेऽशुचौ।  
कामिनस्तु परिकल्प्य चारुतामाविशन्ति सुविमूढचेतसः॥४३॥**

**दारुणा हि परिकीर्तिताऽङ्गना साधुभिर्विमलबुद्धिभिर्बुधैः।  
यावदेव न समीपगास्त्विमास्तावदेव हि गृहं व्रजाम्यहम्॥४४॥**

**समीपं तस्य यावन्न आगच्छन्ति वरस्त्रियः।  
वैष्णवेन प्रभावेण तावदन्तर्दधे द्विजः॥४५॥**

**तस्य योगवलाद्भृष गतस्यादर्शनं तदा।  
दृष्ट्वा तदद्भुतं कर्म वैष्णवब्रह्मचारिणः॥४६॥**

**वित्रस्तनयना बालाः कुरङ्गय इव कातराः।  
संक्रान्तनयनाः शून्या ददृशुस्ता दिशो दश॥४७॥**

**कन्या ऊचुः—**

**इन्द्रजालं स्फुटं वेत्ति मायां जानाति वा पुनः।  
दृष्टोऽप्यद्दृष्टरूपोऽभूदित्यूचुस्ताः परस्परम्॥ ४८॥**

**व्याप्तं च हृदयं तासां तदैव विरहाग्निना।  
ज्वलद्दावानलेनेव सुस्निग्धं [सर्वकाननम्](http://॑ "ट. सर्जका। ")॥४९॥**

**त्यजेन्द्रजालिका विद्यां कान्त दर्शय सत्वरम्।  
आत्मानं न हि ते युक्तं प्राग्ग्रासे मक्षिकोपमम्॥ ५०॥**

**हा कष्टं दर्शितः कस्माद्धात्रा त्वं घटितः कुतः।  
[ज्ञातं](http://॑ "ख. ञ. कुतो।") महानुसंतापहेतुर्नस्त्वं विनिर्मितः॥ ५१॥**

**कच्चित्ते निर्दयं चेतः कच्चिदस्मासु नो मतिः।  
कच्चित्कूरोऽसि हे कान्त कच्चिन्मुष्णासि नो मनः॥५२॥**

**कच्चिन्न प्रत्ययोऽस्मासु कच्चिदस्मान्परीक्षसे।  
कच्चिन्निर्ममताशीलः कच्चिन्मायाविशारदः॥५३॥**

**कच्चिच्चिते प्रवेष्टुं च वेत्सि विज्ञानलाघवम्।  
कच्चिभिष्क्रमणोपायं न जानासि कुतः पुनः॥ ५४॥**

**कच्चिद्विनाऽपराधं तु किमस्मासु प्रकुप्यसे।  
कच्चिद्दुःखं न जानासि परेषां विप्रलम्भनम्॥ ५५॥**

**स्वद्दर्शनं विना नष्टा हृदयेश्वर सांप्रतम्।  
न जीवामोऽथ जीवामः पुनस्त्वद्दर्शनाशया॥ ५६॥**

**वयं च नीयन्तां तत्र शीघ्रं यत्र गतो भवान्।  
त्वद्दर्शनहरो धाता व्यधान्मोदाङ्कुरच्छिदाम्॥ ५७॥**

**सर्वथा दर्शनं देहि करुणो भव [सर्वथा](http://॑ " क. 'र्वदा । प ।ख. अ. था । दुःखदत्वं न प्रयान्ति ।")।  
पर्यन्तं न प्रपश्यन्ति कस्यचित्सज्जना जनाः॥ ५८॥**

**इत्थं विलप्य ताः कन्याः प्रतीक्ष्य च बहुक्षणम्।  
पितुर्भयाद्गृहं गन्तुं शीघ्रमारेभिरे ततः॥ ५९॥**

**तत्प्रेमनिगडैर्बद्धा भृशं विरहविक्लवाः।  
कथंचिद्धैर्यमालम्ब्य ताः स्वं स्वं गृहमागताः॥ ६०॥**

**आगत्य पतिताः सर्वा मातृणां तु समीपतः।  
किमेतन्मातृभिः पृष्टाः कुतः कालात्ययो ऽभवत्॥ ६१॥**

**\[[कन्या ऊचुः \]](http://॑ " एतच्चिह्नान्तर्गतं ट. पुस्तके ")—**



**क्रीडन्त्यः किंनरीभिस्तु सार्धं [संगतकं](http://॑ "स. ञ. सङ्गतिके।") यदा।  
संस्थितास्तेन न ज्ञातो दिवसोऽच्छोदसरोवरे॥ ६२॥**

**पथि भ्रान्ता वयं मातः संतापस्तेन नस्तनौ।  
मोहेन महता वक्तुं न केनाप्युत्सहामहे॥६३॥**

**\[[नारद](http://॑ "* ट. पुस्तक एवायं पाठः।") उवाच \]—**

**इत्युक्त्वा लुठितास्तत्र मणिभूमौ कुमारिकाः।  
आकारं गोपयन्त्यस्ता मुग्धा जल्पन्ति मातृभिः॥ ६४॥**

**[काचिन्नर्तयति](http://॑ " स्व. ञ. 'चित्तर्पय'।") क्रीडामयूरं न मुदा तदा।  
न पाठयति तं कीरं पञ्जरेऽन्या कुतूहलात्॥ ६५॥**

**लालयेन्नकुलं नान्या नोल्लापयति सारिकाम्।  
अपराऽतीव संमुग्धा नैव खेलति सारसैः॥ ६६॥**

**भेजिरे न विनोदं ता रेमिरे नैव मन्दिरे।  
ऊचिरे बान्धवैर्नालं वीणावाद्यं न चक्रिरे॥ ६७॥**

**कल्पद्रुमप्रसूनं यत्सर्वं तच्चानलोपमम्।  
मन्दारकुसुमामोदि न पपुर्मधुरं मधु॥६८॥**

**योगिन्य इव ताः कन्या नासाग्रन्यस्तलोचनाः।  
अलक्ष्यध्यानसंतानाः पुरुषोत्तममानसाः॥ ६९॥**

**[चन्द्रकान्तमणिच्छन्ने](http://॑ "ङ. च. ट. उ. 'ने तव। ख म. ने सवं।")स्रवद्वारिणि कन्दरे।  
क्षणं वातायने स्थित्वा जलयन्त्रगृहे क्षणम्॥ ७०॥**

**रचयन्ति क्षणं शय्यां दीर्घिकाम्भोजिनीदलैः।  
वीज्यमानाः सखीभिस्ताः शीतलैर्नलिनीदलैः॥७१॥**

**इत्थं युगसमां रात्रिमनयंस्ता वरस्त्रियः।  
कथंचिद्धारणं कृत्वा विहलाः सज्वरा इव॥७२॥**

**प्रातर्व्योममणि दृष्ट्वा मन्यमानाः स्वजीवितम्।  
विज्ञाप्य मातरं स्वां स्वां गौरीं पूजयितुं गताः॥ ७३॥**

**स्नात्वा तेन विधानेन पुष्पैर्धूपैस्तथा पुनः।  
विधाय पूजनं देव्या गायन्त्यस्तत्र ताः स्थिताः॥७४॥**

**एतस्मिन्नन्तरे विप्रः स्नातुं सोऽपि समागतः।  
पितुराश्रमतस्तस्मादच्छोदेऽत्र सरोवरे॥ ७५॥**

**मित्रं द्दृष्टैव रात्र्यन्ते पद्मिन्य इव कन्यकाः।  
उत्फुल्लनयना जातास्तं दृष्ट्वा ब्रह्मचारिणम्॥ ७६॥**

**गत्वा तत्रैव ताः कन्याः समीपं ब्रह्मचारिणः।  
सव्यापसव्यबन्धेन भुजपाशं च चक्रिरे॥७७॥**

**गतोऽसि प्रियपूर्वेद्युर्गन्तुमद्य न लभ्यते।  
वृतस्त्वं नूनमस्माभिर्नात्र तेऽस्ति विचारणा॥७८॥**

**इत्युक्तो ब्राह्मणः माह प्रहसन्बाहुपाशगः।  
युष्माभिरुच्यते भद्रमनुकूलं प्रीयं वचः॥७९॥**

**प्रथमाश्रमनिष्ठस्य किं [तु](http://॑ " क. तु नाद्यापि") नश्येत मे व्रतम्।  
[विद्याभ्यसनशीलस्य](http://॑ "क. स्य नाभूत्पारं गु।")तिष्ठतश्च गुरोः कुले॥८०॥**

**आश्रमे यत्र यो धर्मो रक्षणीयः स पण्डितैः।  
विवाहोऽयमतो मन्ये न धर्म इति कन्यकाः॥ ८१॥**

**आकर्ण्य प्रीवाक्यानि विप्रमूचुर्वरस्त्रियः।  
सकलध्वनि सोत्कण्ठाः कोकिला इव माधवे॥ ८२॥**

**धर्मादर्थोऽर्थतः कामः कामात्सुखफलोदयः।  
इत्येवं निश्चयज्ञास्ते वर्णयन्ति विपश्चितः॥ ८३॥**

**स कामो धर्मबाहुल्यात्पुरतस्ते समुत्थितः।  
सेव्यतां विविधैर्भोगैः स्वच्छा भूमिरियं यतः॥८४॥**

**श्रुत्वा तद्वचनं तासां प्राह गंभीरया गिरा।  
तथ्यं वो वचनं किं तु ममाप्यावश्यकं व्रतम्॥ ८५॥**

**प्राप्यनुज्ञां गुरोः कुर्वे विवाहकर्म नान्यथा।  
इत्युक्ताः पुनरूचुस्ताः स्फुटं मूढोऽसि सुन्दर॥८६॥**

**सिद्धौषधं ब्रह्मधिया रसायनं सिद्धिर्निधिः साधुकुला वराङ्गनाः।  
मनस्तथा सिद्धरसश्च धर्मतो मुने निषेव्याः सुधिया समागताः॥८७॥**

**कार्यं तु दैवाद्यदि सिद्धिमागतं तस्मिन्नुपेक्षां न च यान्ति नीतिगाः॥  
यस्मादुपेक्षा न पुनः फलप्रदा तस्मान्न दीर्घीकरणं प्रशस्यते॥८८॥**

**विषादप्यमृतं ग्राद्यममेध्यादपि काञ्चनम्।  
नीचादप्युत्तमां विद्यां स्त्रीरत्नं दुष्कुलादपि॥ ८९॥**



**सान्द्रानुरागाः कुलजन्मनिर्मलाः स्नेहार्द्रचित्ताः सुगिरः स्वयंवराः।  
कन्याः सुरूपाः खलु चारुयौवना धन्या लभन्तेऽत्र नरास्तु नेतरे॥९०॥**

**क्व वयं सुरसुन्दर्यः क भवांस्तापसो बटुः।  
दुर्घटस्य विधानेन मन्ये धातैव पण्डितः॥ ९१॥**

**तस्मादस्मादि (नि)दानीं तु स्वीकुर्यान्मङ्गलं भवान्।  
गान्धर्वेण विवाहेन अन्यथा नोपजीवनम्॥ ९२॥**

**श्रुत्वा वाक्यं ततः प्राह ब्राह्मणो धर्मवित्तमः।  
भो मृगाक्ष्यः कथं त्याज्यो धर्मो धर्मधनैर्नरैः॥ ९३॥**

**धर्मश्चार्थश्च कामश्च मोक्षश्चैतच्चतुष्टयम्।  
यथोक्तं फलदं ज्ञेयं विपरीतं तु निष्फलम्॥ ९४॥**

**नाकालेऽहं व्रती कुर्यामतो दारपरिग्रहम्।  
न क्रिया फलमाप्नोति क्रियाकालं न वेत्ति यः॥ ९५॥**

**यतो धर्मविचारेऽस्मिन्प्रसक्तं मम मानसम्।  
तस्माच्छृणुत हे कन्या न समीहे स्वयंवरम्॥ ९६॥**

**एवं ज्ञात्वाऽऽशयं तस्य समीक्ष्यैव परस्परम्।  
करात्करं विमुच्याथ जग्राहाङ्घ्रि प्रमोहिनी॥ ९७॥**

**भुजौ जगृहतुस्तस्य सुशीला सुस्वरा तथा।  
आलिलिङ्ग सुतारा च वक्त्रं चुम्बति चन्द्रिका॥ ९८॥**

**तथाऽपि निर्विकारोऽसौ प्रलयानलसंनिभः।  
शशाप ब्रह्मचारी ताः क्रोधेनात्यन्तमूर्च्छितः॥ ९९॥**

**पिशाच्य इव मां लग्नास्तत्पिशाच्यो भविष्यथ।  
एवं तेनाऽऽशु शप्तास्तास्तं त्यक्त्वा पुरतः स्थिताः॥१००॥**

**किमेतच्चेष्टितं पापं ह्यनागसि विचेष्टया।  
[प्रियंकृतोऽप्रियं](http://॑ "कृत्योऽसि यं कृत्वा धिक्तां धर्मकृतां तव । अ ।") कृत्वा धिक्त्वां धर्मकृतान्तकः॥ १०१॥**

**अनुरक्तेषु भक्तेषु मित्रेषु द्रोहकारिणः।  
पुंसो लोकोभयोः सौख्यं नाशमेतीति नः श्रुतम्॥ १०२॥**

**तस्मात्त्वमपि नः शापात्पिशाचो भव सत्वरम्।  
इत्युक्त्वाऽपि च ता बाला [निःश्वसत्यः](http://॑ "ख. म. 'त्यः कुधा")क्षुधाकुलाः॥१०३॥**

**तदैवान्योन्यसंरम्भास्तस्मिन्सरसि पार्थिव।  
ताः कन्या ब्रह्मचारी च सर्वे पैशाच्यमागताः॥ १०४॥**

**स पिशाचः पिशाच्यस्ताः क्रन्दमानाः सुदारुणम्।  
क्षपयन्ति विपाकांस्तान्पूर्वोपात्तस्य कर्मणः॥१०५॥**

**स्वकाले प्रभवत्येव पूर्वोपात्तं शुभाशुभम्।  
स्वच्छायामिव (?) दुर्वारं देवानामपि पार्थिव॥ १०६॥**

**क्रन्दन्ति पितरस्तासां मातरस्तत्र तत्र [च](http://॑ "क च । आप्रसाद च बा ।")।  
भ्रातरश्चैव बालानां दैवं हि दुरतिक्रमम्॥ १०७॥**

**अत ऊर्ध्वं पिशाचास्त आहारार्थं सुदुःखिताः।  
इतस्ततश्च धावन्तो वसन्ति सरसस्तटे॥१०८॥**

इति श्रीमहापुराणे पाद्म आदिखण्डे द्वात्रिंशोऽध्यायः॥ २२॥

**आदितः श्लोकानां समष्ट्यङ्काः—१११७**

**——————**

अथ त्रयोविंशोऽध्यायः।

**——————**

**नारद उवाच—**

**एवं बहुतिथे काले लोमशो मुनिसत्तमः।  
आगतश्च महाभागस्तत्र यादृच्छिको मुनिः॥१॥**

**सं दृष्ट्वा ब्राह्मणं सर्वे पिशाचाः क्षुत्समाकुलाः।  
[धावन्तो](http://॑ "ख.ञ.न्तो वक्तुका")ह्यत्तुकामास्ते [मिलित्वा](http://॑ "ख.ञ. 'त्वा पथि व' ।") यूथवर्तिनः॥ २॥**

**दह्यमानाः सुतीब्रेण तेजसा लोमशस्य तु।  
असमर्थाः पुनः स्थातुं ते सर्वे दूरतः स्थिताः॥ ३॥**

**तत्र पूर्वकर्मबलात्पिशाचः स ह वै द्विजः।  
समीक्ष्य लोमशं राजन्साष्टाङ्गं प्रणिपत्य च॥ ४॥**

**उवाच सूनृतां वाचं बद्ध्वा शिरसि चाञ्जलिम्।  
महाभाग्योदये विम साधूनां संगतिर्भवेत्॥ ५॥**

**गङ्गादिपुण्यतीर्थेषु यो नरः स्नाति सर्वदा।  
यः करोति सतां सङ्गं तयोः सत्सङ्गमो वरः॥६॥**

**गुरूणां सङ्गमो विप्र दृष्टादृष्टफलो भुवि।  
स्वर्गदो रोगहारी च किं तमोपहरो मतः॥७॥**



**इत्युक्त्वा कथयामास पूर्ववृत्तान्तमद्भुतम्।  
इमा गन्धर्वकन्यास्ता मुने सोऽहं द्विजात्मजः॥८॥**

**सर्वे पिशाचरूपेण मिथः शापविमोहिताः।  
दीनाननाः सुतिष्ठामस्तवाग्रे मुनिसत्तम॥९॥**

**त्वद्दर्शनेन बालानां निस्तारो नो भविष्यति।  
सूर्योदये तमःस्तोमः [किं](http://॑ "क. किंनु लीयेत पुष्करे। श्रु।") न नश्येत पुष्कलः॥१०॥**

**श्रुत्वैतल्लोमशो वाक्यं कृपाद्रींकृतमानसः।  
प्रत्युवाच महातेजा दुःखितं तं मुनेः सुतम्॥ ११॥**

**मत्प्रसादाच्च सर्वेषां स्मृतिः सपदि जायताम्।  
[धर्मे](http://॑ "ट. धर्मश्वावर्जितो ये नामि।") च [वर्ततां](http://॑ "ड. ढ. 'र्तते ये।") येन मिथः शापो लयं व्रजेत्॥१२॥**

**पिशाच उवाच—**

**महर्षे कथ्यतां धर्मो मुच्येम येन किल्बिषात्।  
नायं कालो विलम्बस्य शापाग्नि र्दारुणो यतः॥ १३॥**

**लोमश उवाच—**

**मया सार्धं प्रकुर्वन्तु रेवास्नानं विधानतः।  
शापान्मोक्ष्यति वो रेवा नान्यथा निष्कृतिर्भवेत्॥ १४॥**

**शृणुष्वावहितो विप्र पापनाशो ध्रुवो नृणाम्।  
रेवास्नानेन जायेत इति मे निश्चिता मतिः॥ १५॥**

**सप्तजन्मकृतं पापं वर्तमानं च पातकम्।  
रेवास्नानं दहेत्सर्वं तुलराशिमिवानलः॥१६॥**

**प्रायश्चितं न पश्यन्ति यस्मिन्पापे पिशाचक।  
तत्सर्वं नर्मदातोये स्नानमात्रेण मश्यति॥१७॥**

**ज्ञानकृन्नर्मदास्नानमतो मोक्षफला हि सा।  
हिमवत्पुण्यतीर्थानि सर्वपापहराणि वै॥१८॥**

**इन्द्रलोकप्रदं हीदं निर्मितं ब्रह्मवादिभिः।  
सर्वकामफला रेवा मोक्षदा परिकीर्तिता॥१९॥**

**पापघ्नी पापहरणी सर्वकामफलप्रदा।  
विष्णुलोकद आप्लावो नार्मदः पापनाशनः॥२०॥**

**यामुनः सूर्यलोकाय भवेदाप्लाव उत्तमः।  
सारस्वतोऽघविध्वंसी ब्रह्मलोकफलप्रदः॥२१॥**

**विशालफलदा प्रोक्ता विशाला हि पिशाचक।  
पापेन्धनदधाग्निस्तु गर्भहेतुक्रियापहः॥२२॥**

**विष्णुलोकाय मोक्षाय नार्मदः परिकीर्तितः।  
शरयूर्गण्डकी सिन्धुश्चन्द्रभागा च कौशिकी॥ २३॥**

**तापी गोदावरी भीमा पयोष्णी कृष्णवेणिका।  
कावेरी तुङ्गभद्रा च अन्याश्चापि समुद्रगाः॥२४॥**

**तासु रेवा परा प्रोक्ता विष्णुलोकमदायिनी।  
रेवा तु प्राप्यते पुण्यैः पूर्वजन्मकृतैर्द्विज॥**

**अपुनर्भवदं तत्र मज्जनं मुनिपुत्रक॥२५॥**

**गायन्ति देवाः सततं निविष्टा रेवा [कदा](http://॑ "ख. ञ. दा दृष्टिगता हि।")मज्जनदा हि नो भवेत्।  
स्नाता नरा यत्र न गर्भवेदनां पश्यन्ति तिष्ठन्ति च विष्णुसंनिधौ॥२६॥**

**मज्जन्ति ये प्रत्यहमत्र मानवा रेवासुतोये बहुपापकञ्चुकाः।  
मज्जन्ति ते नो निरयेषु धर्मतः स्वर्गे तु ते चारु चरन्ति देववत्॥२७॥**

**तीव्रैव्रतैर्दानतपोभिरध्वरैः सार्धं विधात्रा तुलया धृता पुरा।  
रेवा पिशाचाऽऽशु तयोर्द्वयोरभूद्रेवा वरा तत्र च मोक्षसाधिका॥२८॥**

**नारद उवाच—**

**एतच्छ्रुत्वा वचस्तस्य लोमशस्य पिशाचकाः।  
तेन सार्धं ययुः शीघ्रं रेवामज्जनहेतवे॥२९॥**

**ततो दैवात्समुत्पन्नो रेवारोधसि मारुतः।  
तेषां प्रवाहस्पृष्टानां गात्रे जलकणप्रदः॥३०॥**

**रेवाजलकणस्पर्शात्पैशाच्यात्ते विमोचिताः।  
तत्क्षणाद्दिव्यवपुषः प्रशशंसुश्च नर्मदाम्॥३१॥**

**ततो लोमशवाक्येन ताश्च गन्धर्वकन्यकाः।  
परिणीताः सुखं तेन विप्रेण नर्मदातटे॥३२॥**

**उवास सुचिरं कालं स्नानपानावगाहनैः।  
अर्चित्वा नर्मदामत्र विष्णुलोकं गताश्च ते॥३३॥**



**एवं ते कथितो राजन्नर्मदागुणसंश्रयः।  
इतिहासो महापुण्यः श्रवणात्पापनाशनः॥३४॥**

इति श्रीमहापुराणे पाद्म आदिखण्डे त्रयोविंशोऽध्यायः॥ २३॥  
**आदितः श्लोकानां समष्टयङ्काः—११५१**

———————

अथ चतुर्विंशोऽध्यायः।

——————

**युधिष्ठिर उवाच—**

**अथान्यानि तु तीर्थानि वसिष्ठोक्तानि मे वद।  
श्रुत्वा यानि च पापानि विलयं यान्ति नारद॥१॥**

**नारद उवाच—**

**शृणुष्वात्र हि तीर्थानि वसिष्ठोक्तानि पार्थिव।  
दक्षिणं सिन्धुमासाद्य ब्रह्मचारी जितेन्द्रियः॥  
अग्निष्टोममवाप्नोति विमानं चाधिरोहति॥२॥**

**चर्मण्वतीं समासाद्य नियतो नियताशनः।  
रन्तिदेवाभ्यनुज्ञातो अग्निष्टोमफलं लभेत्॥३॥**

**ततो गच्छेत धर्मज्ञ हिमवत्सुतमर्बुदम्।  
पृथिव्या यत्र वै च्छिद्रं पूर्वमासीद्युधिष्ठिर॥४॥**

**तत्राऽऽश्रमो वसिष्ठस्य त्रिषु लोकेषु विश्रुतः।  
तत्रोष्य रजनीमेकां गोसहस्रफलं लभेत्॥५॥**

**पिङ्गातीर्थमुपस्पृश्य ब्रह्मचारी नराधिप।  
कपिलानां नरव्याघ्र शतस्य फलमाप्नुयात्॥६॥**

**ततो गच्छेत धर्मज्ञ प्रभासं लोकविश्रुतम्।  
यत्र संनिहितो नित्यं स्वयमेव हुताशनः॥७॥**

**देवतानां मुखं वीर अनलोऽनिलसारथिः।  
तस्मिंस्तीर्थवरे स्नात्वा शुचिः प्रयतमानसः॥  
अग्निष्टोमातिरात्राभ्यां फलं प्राप्नोति मानवः॥८॥**

**ततो गत्वा सरस्वत्याः सागरस्य च संगमम्।  
गोसहस्रफलं प्राप्य स्वर्गलोके महीयते॥९॥**

**दीप्यमानोऽग्निवन्नित्यं प्रभया भरतर्षभ।  
तीर्थे सलिलराजस्य स्नात्वा प्रयतमानसः॥१०॥**

**त्रिरात्रमुषितस्तत्र तर्पयेत्पिढदेवताः।  
विराजति यथा सोमो वाजिमेधं च विन्दति॥११॥**

**वरदानं ततो गच्छेत्तीर्थं भरतसत्तम।  
विष्णोर्दुर्वाससा यत्र वरो दत्तो युधिष्ठिर॥१२॥**

**वरदाने नरः स्नात्वा गोसहस्रफलं लभेत्।  
ततो द्वारवतीं गच्छेन्नियतो नियताशनः॥१३॥**

**पिण्डारके नरः स्नात्वा लभेद्बहुसुवर्णकम्।  
तस्मिंस्तीर्थे महाराज पद्मलक्षणलक्षिताः॥१४॥**

**अन्या (द्या)ऽपि मुद्रा दृश्यन्ते तदद्भुतमरिंदम।  
त्रिशूलाङ्गानि पद्मानि दृश्यन्ते कुरुनन्दन॥ १५॥**

**महादेवस्य सांनिध्यं तत्रैव भरतर्षभ।  
सागरस्य च सिन्धोश्व संगमं प्राप्य भारत॥१६॥**

**तीर्थे सलिलराजस्य स्नात्वा प्रयतमानसः।  
तर्पयित्वा पितॄन्देवानृषींश्च भरतर्षभ॥**

**प्राप्नोति वरुणं लोकं दीप्यमानः स्वतेजसा॥१७॥**

**शङ्कुकर्णेश्वरं देवमर्चयित्वा युधिष्ठिर।  
अश्वमेधं दशगुणं प्रवदन्ति मनीषिणः॥१८॥**

**प्रदक्षिणमुपावृत्य गच्छेत भरतर्षभ।  
तीर्थं कुरुवरश्रेष्ठ त्रिषु लोकेषु विश्रुतम्॥१९॥**

**तिमीति नाम्ना विख्यातं सर्वपापप्रमोचनम्।  
पत्र ब्रह्मादयो देवा उपासन्ते महेश्वरम्॥ २०॥**

**तत्र स्नात्वाऽर्चयित्वा च रुद्रं देवगणैर्वृतम्।  
जन्मप्रभृति पापानि कृतानि नुदते नरः॥२१॥**

**तिमिरत्र नरश्रेष्ठ सर्वदेवैरभिष्टुतः।  
तत्र स्नात्वा नरश्रेष्ठ हयमेधमवाप्नुयात्॥२२॥**

**जित्वा तत्र महाप्राज्ञ विष्णुना दितिनन्दनम्।  
पुरा शौचं कृतं राजन्हत्वा दैवतकण्टकम्॥२३॥**

**ततो गच्छेत धर्मज्ञ वसुधारामभिष्टुताम्।  
गमनादेव तस्यां हि हयमेधमवाप्नुयात्॥२४॥**



**स्नात्वा कुरुवरश्रेष्ठ प्रयतात्मा तु मानवः।  
तर्पयित्वा पितृन्देवान्विष्णुलोके महीयते॥२५॥**

**तीर्थं चाप्यपरं तत्र वसूनां भरतर्षभ।  
तत्र स्नात्वा च पीत्वा च वसूनां संमतो भवेत्॥२६॥**

**सिन्धुतममिति ख्यातं सर्वपापप्रणाशनम्।  
तत्र स्नात्वा नरश्रेष्ठ लभेद्वहुसुवर्णकम्॥२७॥**

**ब्रह्मतुङ्गं समासाद्य शुचिः प्रयतमानसः।  
ब्रह्मलोकमवाप्नोति सुकृती विरजा नरः॥२८॥**

**कुमारिकाणां शक्रस्य तीर्थं सिद्धनिषेवितम्।  
तत्र स्नात्वा नरश्रेष्ठ शक्रलोकमवाप्नुयात्॥२९॥**

**रेणुकायाश्च तत्रैव तीर्थं देवनिषेवितम्।  
स्नात्वा तत्र भवेद्विप्रो विमलश्चन्द्रमा इव॥३०॥**

**अथ पश्चनदं गत्वा नियतो नियताशनः।  
पञ्चयज्ञानवाप्नोति क्रमशो ये तु कीर्तिताः॥ ३१॥**

**ततो गच्छेत धर्मज्ञ भीमायाः स्थानमुत्तमम्।  
तत्र स्नात्वा न योन्यां वै नरो भरतसत्तम॥ ३२॥**

**देव्याः पुत्रो भवेद्राजंस्तत्र कुण्डलविग्रहः।  
गवां शतसहस्रस्य फलं चैवाऽऽप्नुयान्महत्॥३३॥**

**गिरिकुञ्जं समासाद्य त्रिषु लोकेषु विश्रुतम्।  
पितामहं नमस्कृत्य गोसहस्रफलं लभेत्॥३४॥**

**ततो गच्छेत धर्मज्ञ विमलं तीर्थमुत्तमम्।  
अद्यापि यत्र दृश्यन्ते मत्स्याः सौवर्णराजताः॥३५॥**

**तत्र स्नात्वा नरश्रेष्ठ वाजपेयमवाप्नुयात्।  
सर्वपापविशुद्धात्मा गच्छेत्परमिकां गतिम्॥३६॥**

इति श्रीमहापुराणे पाद्म आदिखण्डे चतुर्विंशोऽध्यायः॥ २४॥  
**आदितः श्लोकानां समष्ट्यङ्काः—११८७**

**——————**

अथ पञ्चविंशोऽध्यायः।

**——————**

**नारद उवाच—**

**वितस्तां च समासाद्य संतर्प्य पितृदेवताः।  
नरः फलमवाप्नोति वाजपेयस्य भारत॥१॥**

**काश्मीरेष्वेव नागस्य भवनं तक्षकस्य च।  
वितस्ताख्यमिति ख्यातं सर्वपापप्रमोचनम्॥२॥**

**तत्र स्नात्वा नरो नूनं वाजपेयमवाप्नुयात्।  
सर्वपापविशुद्धात्मा गच्छेच्च परमां गतिम्॥३॥**

**सतो गच्छेत मलदं त्रिषु लोकेषु विश्रुतम्।  
पश्चिमायां तु संध्यायामुपस्पृश्य यथाविधि॥४॥**

**चरुं सप्तार्चिषे राजन्यथाशक्ति निवेदयेत्।  
पितॄणामक्षयं दानं प्रवदन्ति मनीषिणः॥५॥**

**गवां शतसहस्रेण राजसूयशतेन च।  
अश्वमेधसहस्रेण श्रेयान्सप्तार्चिषश्वरुः॥६॥**

**ततो निवृत्तो राजेन्द्र रुद्रास्पदमथाऽऽविशेत्।  
अभिगम्य महादेवमश्वमेधफलं लभेत्॥७॥**

**मणिमन्तं समासाद्य ब्रह्मचारी समाहितः।  
एकरात्रोषितो राजन्नग्निष्टोमफलं लभेत्॥८॥**

**अथ गच्छेत राजेन्द्र देविकां लोकविश्रुताम्।  
प्रसूतिर्यत्र विप्राणां श्रूयते भरतर्षभ॥९॥**

**त्रिशूलपाणेः स्थानं च यत्र लोकेषु विश्रुतम्।  
देविकायां नरः स्नात्वा अभ्यर्च्य च महेश्वरम्॥ १०॥**

**यथाशक्ति नरस्तत्र निवेद्य भरतर्षभ।  
सर्वकामसमृद्धस्य यज्ञस्य लभते फलम्॥११॥**

**कामाख्यं तत्र रुद्रस्य तीर्थं देवर्षिसंमतम्।  
तत्र स्नात्वा नरः क्षिप्रं सिद्धिमाप्रोति भारत॥ १२॥**

**यजनं याजनं गत्वा तथैव ब्रह्मवालकम्।**   
**पुष्पन्यास उपस्पृश्य न शोचेन्मरणं ततः॥१३॥**

**अर्धयोजनविस्तारं पञ्चयोजनमायताम्।  
एतावद्देविकामाहुः पुण्यां देवर्षिसंमताम्॥१४॥**

**ततो गच्छेत धर्मज्ञ दीर्घसत्रं यथाक्रमम्।  
यत्र ब्रह्मादयो देवाः सिद्धाश्च परमर्षयः॥१५॥**

**दीर्घसत्रमुपासन्ते दीक्षिता नियतव्रताः।  
गमनादेव राजेन्द्र दीर्घसत्रमरिंदम॥१६॥**



**राजसूयाश्वमेधाभ्यां फलं प्राप्नोति मानवः।  
ततो विनाशनं गच्छेन्नियतो नियताशनः॥ १७॥**

**गच्छत्यन्तर्हिता यत्र मेरुपृष्ठे [सरस्वती](http://॑ "ख. ञ.ती। रममाणः शिवस्तत्र शिवोद्भेदे च दृश्यते। स्नात्वा तत्र शिवोद्भेदे अ।")।  
चमसे च शिवोद्भेदे नागोद्भेदे च दृश्यते॥१८॥**

**स्नात्वा तु चमसोद्भेदे अग्निष्टोमफलं लभेत्।  
शिवोद्भेदे नरः स्नात्वा गोसहस्रफलं लभेत्॥ १९॥**

**नागोद्भेदे नरः स्नात्वा नागलोकमवाप्नुयात्।  
[शशयानं](http://॑ " ख. ञ. शपाने।") च राजेन्द्र तीर्थमासाद्य दुर्लभम्॥ २०॥**

**शशरूपप्रतिच्छन्नाः पुष्करा यत्र भारत।  
सरस्वत्यां महाभाग अनुसंवत्सरं हि ते॥२१॥**

**स्नायन्ते भरतश्रेष्ठ [वृत्तां](http://॑ "धृता वै कार्तिके स। ") वै कार्तिकीं सदा।  
तत्र स्नात्वा नरव्याघ्र द्योतते शिववत्सदा॥ २२॥**

**गोसहस्रफलं चैव प्राप्नुयाद्भरतर्षभ।  
कुमारकोटिमासाद्य नियतः कुरुनन्दन॥२३॥**

**तत्राभिषेकं कुर्वीत पितृदेवार्चने रतः।  
गवामयुतमाप्नोति कुलं चैव समुद्धरेत्॥२४॥**

**ततो गच्छेत धर्मज्ञ रुद्रकोटिं समाहितः।  
पुरा यत्र महाराज ऋषिकोटिः समाहिता॥२५॥**

**हर्षेण च समाविष्टा देवदर्शनकाङ्क्षया।  
अहं पूर्वमहं पूर्वं द्रक्ष्यामि वृषभध्वजम्॥२६॥**

**एवं संस्थिता राजन्नृषयः किल भारत।  
ततो योगीश्वरेणापि योगामस्थाय भूपते॥२७॥**

**तेषां मन्युप्रशान्त्यर्थमृषीणां भावितात्मनाम्।  
सृष्टा तु कोटी रुद्राणामृषीणामग्रतः स्थिता॥ २८॥**

**मया [पूर्](http://॑ "क. पूर्वतरं ढं।")वेहरो द्दृष्ट इति ते मेनिरे पृथक्।  
तेषां तुष्टो महादेव ऋषीणामुग्रतेजसाम्॥  
भक्त्या परमया राजन्वरं तेषां प्रदत्तवान्॥२९॥**

**अद्यप्रभृति युष्माकं धर्मवृद्धिर्भविष्यति।  
तत्र स्नात्वा नरव्याघ्र रुद्रकोट्यां नरः शुचिः॥३०॥**

**अश्वमेधमवाप्नोति कुलं चैव समुद्धरेत्।  
ततो गच्छेत राजेन्द्र संगमं लोकविश्रुतम्॥३१॥**

**सरस्वत्यां महापुण्यमुपासीत जनार्दनम्।  
यत्र ब्रह्मादयो देवा ऋषयः सिद्धचारणाः॥ ३२॥**

**अभिगच्छन्ति राजेन्द्र चैत्र शुक्ल चतुर्दशीम्।  
तत्र स्नात्वा नरव्याघ्र विन्देद्वहुसुवर्णकम्॥३३॥**

**सर्वपापविशुद्धात्मा शिवलोकं च गच्छति।  
ऋषीणां यत्र सत्राणि समाप्तानि नराधिप॥  
तत्रावसानमासाद्य गोसहस्रफलं लभेत्॥३४॥**

इति श्रीमहापुराणे पाद्म आदिखण्डे पञ्चत्रिंशोऽध्यायः॥ २५॥  
**श्लोकानामादितः समष्टयङ्काः—१२२१**

**———————**

अथ षड्विंशोऽध्यायः।

**——————**

**नारद उवाच—**

**ततो गच्छेत राजेन्द्र कुरुक्षेत्रमभिष्टुतम्।  
पापेभ्यो विप्रमुच्यन्ते तद्गातः सर्वजन्तवः॥१॥**

**कुरुक्षेत्रं गमिष्यामि कुरुक्षेत्रे वसाम्यहम्।  
य एवं सततं ब्रूयात्सर्वपापैः प्रमुच्यते॥२॥**

**तत्र मासं वसेद्धीरः सरस्वत्यां नराधिप।  
यत्र ब्रह्मादयो देवा यत्र ब्रह्मर्षिचारणाः॥३॥**

**गन्धर्वाप्सरसो यक्षाः पन्नगाश्च महीपते।  
ब्रह्मक्षेत्रं महापुण्यमभिगच्छन्ति भारत॥४॥**

**मनसाऽप्यभिकामस्य कुरुक्षेत्रे युधिष्ठिर।  
पापानि विप्रणश्यन्ति ब्रह्मलोकं च गच्छति॥५॥**

**गत्वा हि श्रद्धया युक्तः कुरुक्षेत्रं कुरूद्वह।  
राजसूयाश्वमेधाभ्यां फलं प्राप्नोति मानवः॥६॥**

**ततो मत्तर्णकं राजन्द्वारपालं महाबलम्।  
यं वै समभिवाद्यैव गोसहस्रफलं लभेत्॥७॥**



**ततो गच्छेत धर्मज्ञ विष्णोः स्थानमनुत्तमम्।  
सततं नाम राजेन्द्र यत्र संनिहितो हरिः॥८॥**

**तत्र स्नात्वा च दृष्ट्वा च त्रिलोकप्रभवं हरिम्।  
अश्वमेधमवाप्नोति विष्णुलोकं च गच्छति॥ ९॥**

**ततः पारिप्लवं गच्छेत्तीर्थं त्रैलोक्यविश्रुतम्।  
अग्निष्टोमातिरात्राभ्यां फलं प्राप्नोति मानवः॥१०॥**

**पृथिव्यास्तीर्थमासाद्य गोसहस्रफलं लभेत्।  
ततः शाल्विकिनिं गत्वा तीर्थसेवी नराधिप॥११॥**

**दशश्वमेधिके स्नात्वा तदेव लभते फलम्।  
[सर्पिर्नदीं](http://॑ ". क. सपिर्नवीं ।झ. स्वपिर्नवीं । ") समासाद्य नागानां तीर्थमुत्तमम्॥ १२॥**

**अग्निष्टोममवाप्नोति नागलोकं च गच्छति।  
ततो गच्छेत धर्मज्ञ द्वारपालमतर्णकम्॥**

**रजनीमेकां गोसहस्रफलं लभेत्॥१३॥**

**ततः पञ्चनदं गत्वा नियतो नियताशनः।  
कोटितीर्थमुपस्पृश्य हयमेधफलं लभेत्॥१४॥**

**अश्विनोस्तीर्थमागम्य रूपवानभिजायते।  
ततो गच्छेत धर्मज्ञ वाराहं तीर्थमुत्तमम्॥१५॥**

**विष्णुर्वराहरूपेण पुरा यत्र स्थितोऽभवत्।  
तत्र स्थित्वा नरव्याघ्र अग्निष्टोमफलं लभेत्॥ १६॥**

**ततो जमिन्यां राजेन्द्र सोमतीर्थं समाविशेत्।  
स्नात्वा फलमवाप्नोति राजसूयस्य मानवः॥ १७॥**

**[एकत्वंसे](http://॑ "ट. एक देवसे ।") नरः स्नात्वा गोसहस्रफलं लभेत्।  
कृतशौचं समासाद्य तीर्थसेवी कुरूद्वह॥**

**पुण्डरीकमवाप्नोति कृतशौचो भवेच्च सः॥१८॥**

**ततो [मुञ्जविटं](http://॑ "ञ. ट. मुञ्जाव। ") नाम महादेवस्य धीमतः।  
तत्रोष्य रजनीमेकां गाणपत्यमवाप्नुयात्॥१९॥**

**तत्रैव च महाराज [पम्यां](http://॑ "ख जप ञ. जयां ट. बायां") लोकपरिश्रुताम्।  
स्नात्वाऽभिगम्य राजेन्द्र सर्वकामानवाप्नुयात्॥ २०॥**

**कुरुक्षेत्रस्य तद्वारं विश्रुतं भरतर्षभ।  
प्रदक्षिणमुपावृत्य तीर्थसेवी समादृतः॥२१॥**

**[संस्मृ](http://॑ "ख. स्मृस्य पुष्कराणां तु स्नात्वाऽप्सु ।")(स्रु)ते पुष्कराणां तु स्नात्वाऽर्च्य पितृदेवताः।  
जामदग्न्येन रामेण आहूते वै महात्मना।**

**कृतकृत्यो भवेद्द्राजन्नश्वमेधं च विन्दति॥२२॥**

**ततो रामहृदं गच्छेत्तीर्थसेवी नराधिप।  
यत्र रामेण राजेन्द्र तरसा दीप्ततेजसा॥२३॥**

**क्षत्रमुत्सार्य बीर्येण हदाः पञ्च निषेविताः।  
पूरयित्वा नरव्याघ्र रुधिरेणेति नः श्रुतम्॥२४॥**

**पितरस्तर्पिताः सर्वे तथैव प्रपितामहाः।  
ततस्ते पितरः प्रीता राममूचुर्महीपते॥२५॥**

**राम राम महाभाग प्रीताः स्म तव भार्गव।  
अनया पितृभक्त्या च विक्रमेण च तेऽनघ॥२६॥**

**वरं वृणीष्व भद्रं ते किमिच्छसि महामते।  
एवमुक्तः स राजेन्द्र रामः प्रवदतां वरः॥ २७॥**

**अब्रवीत्प्राञ्जलिर्वाक्यं पितॄन्स गगने स्थितान्।  
भवन्तो यदि मे प्रीता यद्यनुग्राहाता मयि॥ २८॥**

**पितृप्रसादादिच्छेयं तपसाऽऽप्यायनं पुनः।  
यच्च रोषाभिभूतेन क्षत्रमुत्सादितं मया॥२९॥**

**ततश्च पापान्मुच्येयं युष्माकं तेजसा ह्यहम्।  
हृदाश्व तीर्थभूता मे भवेयुर्भुवि विश्रुताः॥३०॥**

**एतच्छ्रुत्वा शुभं वाक्यं रामस्य पितरस्तदा।  
प्रत्यूचुः परमप्रीता रामं तोषसमन्विताः॥३१॥**

**तपस्ते वर्धतां भूयः पितृभक्त्या विशेषतः।  
यच्च रोषाभिभूतेन क्षत्रमुत्सादितं त्वया॥३२॥**

**ततश्च पापान्मुक्तस्त्वं निहतास्ते स्वकर्मणा।  
हृदाश्च तव तीर्थत्वं गमिष्यन्ति न संशयः॥३३॥**

**हृदेष्वेतेषु यः स्नात्वा पितृन्संतर्पयिष्यति।  
पितरस्तस्य वै प्रीता दास्यन्ति भुवि दुर्लभम्॥३४॥**

**ईप्सितं मनसः कामं स्वर्गलोकं च शाश्वतम्।  
एवं दत्त्वा वरं राजन्रामस्य पितरस्तदा॥३५॥**

**आमत्र्य भार्गवं प्रीतास्तत्रैवान्तर्दधुस्ततः।  
एवं रामहृदाः पुण्या भार्गवस्य महात्मनः॥३६॥**

**स्नात्वा ह्रदेषु रामस्य ब्रह्मचारी शुभव्रतः।  
राममभ्यर्च्य राजेन्द्र लभेद्वहुसुवर्णकम्॥३७॥**



**वंशमूलं समासाश्च तीर्थसेवी कुरूद्वह।  
स्ववंशमुद्धरेद्राजन्स्नात्वा वै वंशमूलके॥३८॥**

**कायशोधनमासाद्य तीर्थे भरतसत्तम।  
शरीरशुद्धिमाप्नोति स्नातस्तस्मिन्न संशयः॥३९॥**

**शुद्धदेहस्तु संयाति शुभालोकाननुत्तमान्।  
ततो गच्छेत राजेन्द्र तीर्थं त्रैलोक्यदुर्लभम्॥ ४०॥**

**लोका यत्रोद्धृताः पूर्वं विष्णुना प्रभविष्णुना।  
लोकोद्धारं समासाद्य तीर्थं त्रैलोक्यविश्रुतम्॥४१॥**

**स्नात्वा तीर्थवरे राजल्लोँकानुद्धरते स्वकान्।  
श्रीतीर्थं च समासाद्य विन्दते श्रियमुत्तमाम्॥ ४२॥**

**कपिलातीर्थमासाद्य ब्रह्मचारी समाहितः।  
तत्र स्नात्वाऽर्चयित्वा च देवानिह पितॄंस्तथा॥४३॥**

**कपिलानां सहस्रस्य फलं विन्दति मानवः।  
सूर्यतीर्थं समासाद्य स्नात्वा नियतमानसः॥ ४४॥**

**अर्चयित्वा पितृन्देवानुपवासपरायणः।  
अग्निष्टोममवाप्नोति सूर्यलोकं च गच्छति॥४५॥**

**गवां भवनमासाद्य तीर्थसेवी यथाक्रमम्।  
तत्राभिषेकं कुर्वाणो गोसहस्रफलं लभेत्॥४६॥**

**गङ्गातीर्थं समासाद्य तीर्थसेवी नराधिप (?)।  
[केव्यां](http://॑ "ञ. कोन्यास्तीर्थे । ट. कन्यास्तीर्थे । ") (?) स्तीर्थे नरः स्नात्वा लभते वीर्यमुत्तमम्॥ ४७॥**

**गच्छेत राजेन्द्र द्वारपालं लवर्णकम्।  
तस्य तीर्थे सरस्वत्यां यथेन्द्रस्य महात्मनः॥४८॥**

**तत्र स्नात्वा नरो राजन्नग्निष्टोमफलं लभेत॥४९॥**

**ततो गच्छेत धर्मज्ञ ब्रह्मावर्ते नराधिप।  
ब्रह्मावर्ते नरः स्नात्वा ब्रह्मलोकमवाप्नुयात्॥५०॥**

**ततो गच्छेत धर्मज्ञ सुतीर्थकमनुत्तमम्।  
यत्र संनिहिता नित्यं पितरो दैवतैः सह॥५१॥**

**तत्राभिषेकं कुर्वीत पितृदेवार्चने रतः।  
अश्वमेधमवाप्नोति पितृलोकं च गच्छति॥५२॥**

**ततोऽन्यतीर्थे धर्मज्ञ समासाद्य यथाक्रमम्।  
काशीश्वरस्य तीर्थेषु स्नात्वा भरतसत्तम॥  
सर्वव्याधिविनिर्मुक्तो ब्रह्मलोके महीयते॥५३॥**

**मातृतीर्थं च तत्रैव यत्र स्नातस्य पार्थिव।  
प्रजा विवर्धते [राजन्स्वर्गतिं](http://॑ "ट. 'जन्दुर्गतिं न च गच्छति । त ।") समवाप्नुयात्॥५४॥**

**ततः शीतवनं गच्छेन्नियतो नियताशनः।  
तीर्थे तत्र महाराज महदन्यत्र दुर्लभम्॥**

**पुनाति दर्शनादेव [दण्डेनैकं](http://॑ "ख. ञ. दण्डैकं च न।") नराधिप॥५५॥**

**[केशनभ्यर्च्य](http://॑ " ञ.शानावप्य व।") वै तस्मिन्पूतो भवति भारत।  
तत्र [तीर्थवरं](http://॑ "तीर्थे नरः स्नात्वा विष्णुलोकं च गच्छति। त। ") चान्यत्स्नातलोकार्तिहं स्मृतम्॥ ५६॥**

**तत्र विप्रा नरव्याघ्र विद्वांसस्तत्त्वतत्पराः।  
गतिं गच्छन्ति परमां स्नात्वा [भरतसत्तम](http://॑ "ट. म । नखलो।")॥५७॥**

**स्वर्णलोमापनयने तीर्थे भरतसत्तम।  
प्राणायामैर्निर्हरन्ति स्वलोमानि द्विजोत्तमाः॥५८॥**

**पूतात्मानश्च राजेन्द्र प्रयान्ति परमां गतिम्।  
दशाश्वमेधिके चैव तस्मिंस्तीर्थे महीपते॥५९॥**

**तत्र स्नात्वा नरव्याघ्र गच्छन्ति परमां गतिम्।  
ततो गच्छेत राजेन्द्र मानुषं लोकविश्रुतम्॥६**

**तत्र कृष्णा मृगा राजन्व्याधेन शरपीडिताः।  
विगाह्य तस्मिन्सरसि मानुषत्वमुपागताः॥६१॥**

**तस्मिंस्तीर्थे नरः स्नात्वा ब्रह्मचारी समाहितः।  
सर्वपापविशुद्धात्मा स्वर्गलोके महीयते॥ ६२॥**

**मानुषस्य तु पूर्वेण क्रोशमात्रे महीपते।  
आपगा नाम विख्याता नदी सिद्धनिषेविता॥ ६३॥**

**श्यामाकभोजनं तत्र यः प्रयच्छति मानवः।  
देवान्पितृन्समुद्दिश्य तस्य धर्मफलं महत्॥ ६४॥**

**एकस्मिन्भोजते विप्रे कोटिर्भवति भोजिता।  
तत्र स्नात्वाऽर्चयित्वा च दैवतानि पितृम्स्तथा॥६५॥**

**उषित्वा रजनीमेकामग्निष्टोमफलं लभेत्।  
ततो गच्छेत धर्मज्ञ ब्रह्मणः स्थानमुत्तमम्॥६६॥**

**[ब्रह्मास्वरमित्ये](http://॑ "ख. ञ. ")वं प्रकाशं भुवि भारत।  
तत्र सप्तर्षिकुण्डेषु स्नातस्य भरतर्षभ॥६७॥**



**केदारे चैव राजेन्द्र कपिलस्य महात्मनः।  
ब्रह्माणमभिगम्याथ शुचिः प्रयतमानसः॥६८॥**

**सर्वपापविशुद्धात्मा ब्रह्मलोकं प्रपद्यते।  
कपिष्ठलस्य केदारं समासाद्य सुदुर्लभम्॥६९॥**

**अन्तर्धानमवाप्नोति तपसा दग्धकिल्विषः।  
ततो गच्छेत [राजेन्द्र](http://॑ " ख. ञ.न्द्र शिवं त्रैलोक्यवि।")[सेवकं](http://॑ "ङ. च. ढ. सर्वकं। झ. ट. सर्वकं।") लोकविश्रुतम्॥७०॥**

**कृष्णपक्षे चतुर्दश्यामभिगम्य वृषध्वजम्।  
लभते सर्वकामान्हि स्वर्गलोकं च गच्छति॥७१॥**

**तिस्रः कोठ्यश्च[तीर्थानां](http://॑ "ट. 'ना सार्धं च कु।") [सवरे](http://॑ " स्व. म. सर्वा हि. कुं ङ. ढ. सबरं।") (?) कुरुनन्दन।  
[रुद्रको](http://॑ "क. कोटीत।")ठ्यां तथा कूपे [हदेषु](http://॑ "ख. ञ. दे पञ्चसमन्तके।इ।") च समन्तकः॥७२॥**

**इलास्पदं च तत्रैव तीर्थं भरतसत्तम।  
तत्र स्नात्वाऽर्चयित्वा च दैवतानि पितॄनपि।**

**न दुर्गतिमवाप्नोति वाजपेयं च विन्दति॥७३॥**

**किंदाने च नरः स्नात्वा किंयज्ञे च महीपते।  
अप्रमेयमवाप्नोति दानं यज्ञं तथैव च॥७४॥**

**[कलस्यां](http://॑ "ट. कूपस्थं।") वार्युपस्पृश्य श्रद्दधानो जितेन्द्रियः।  
अग्निष्टोमस्य यज्ञस्य फलं प्राप्नोति मानवः॥ ७५॥**

**[सरकस्य](http://॑ "ख. ञ. शंकरस्य।") तु पूर्वेण नारदस्य महात्मनः।  
कुरुश्रेष्ठ शुभं तीर्थं रामजन्मेति विश्रुतम्॥ ७६॥**

**तत्र तीर्थे नरः स्नात्वा प्राणांश्चोत्सृज्य भारत।  
नारदेनाभ्यनुज्ञातो लोकानाप्नोति दुर्लभान्॥७७॥**

**शुक्लपक्षे दशम्यां तु पुण्डरीकं समाविशेत्।  
तत्र स्नात्वा नरो राजन्पुण्डरीकफलं लभेत्॥ ७८॥**

**ततस्त्रिविष्टपं गच्छेत्त्रिषु लोकेषु विश्रुतम्।  
तत्र वैतरणी पुण्या नदी पापप्रमोचनी॥७९॥**

**तत्र स्नात्वाऽर्चयित्वा च शूलपाणि वृषध्वजम्।  
सर्वपापविशुद्धात्मा गच्छेच्च परमां गतिम्॥ ८०॥**

**ततो गच्छेत राजेन्द्र [फलेकीवनमुत्तमम्](http://॑ "क. लङ्कीव।")।  
तत्र देवाः सदा [राजन्फलकीवनमाश्रिताः](http://॑ "क.लङ्कीव।")॥८१॥**

**तपश्चरन्ति विपुलं बहुवर्षसहस्रकम्।  
दृषद्वत्यां नरः स्नात्वा तर्पयित्वा च देवताः।**

**अग्निष्टोमातिरात्राभ्यां फलं विन्दति मानवः॥८२॥**

**तीर्थे च सर्वदेवानां स्नात्वा भरतसत्तम।  
गोसहस्रस्य राजेन्द्र फलमाप्नोति मानवः॥८३॥**

**[पाणिख्याते](http://॑ "ख. ञ. 'णिखाते। ") नरः स्नात्वा तर्पयित्वा च देवताः।  
अवाप्नुते राजसूयमृषिलोकं च गच्छति॥ ८४॥**

**ततो गच्छेत धर्मज्ञ मिश्रकं लोकविश्रुतम्।  
तत्र तीर्थानि राजेन्द्र मिश्रितानि महात्मना॥ ८५॥**

**व्यासेन नृपशार्दूल द्विजार्थमिति नः श्रुतम्।  
सर्वतीर्थेषु स स्नाति मिश्रके स्नाति यो नरः॥८६॥**

**ततो व्यासवनं गच्छेन्नियतो नियताशनः।  
मनोजवे नरः स्नात्वा गोसहस्रफलं लभेत्॥ ८७॥**

**गत्वा मधुवटीं चापि देव्याः स्थानं नरः शुचिः।  
तत्र स्नात्वाऽर्चयेद्देवान्पितृम्श्च नियतः शुचिः॥**

**स देव्या समनुज्ञातो गोसहस्रफलं लभेत्॥८८॥**

**कौशिक्याः संगमे यस्तु दृषद्वत्याश्च भारत।  
स्नातो वै नियताहारः सर्वपापैः प्रमुच्यते॥८९॥**

**ततो व्यासस्थली नाम यत्र व्यासेन धीमता।  
पुत्रशोकाभितप्तेन देहत्यागाय निश्वयः॥९०॥**

**कृतो देवैश्व राजेन्द्र पुनरुत्थापितस्तथा।  
अभिगम्य स्थलीं तस्य गोसहस्रफलं लभेत्॥९१॥**

**ऋणान्तं कूपमासाद्य तिलप्रस्थं प्रदाय च।  
गच्छेत परमां सिद्धिमृणैर्मुक्तो नरेश्वर।**

**[वेदीतीर्थे](http://॑ "म. देवीतीर्थे।") नरः स्नात्वा गोसहस्रफलं लभेत्॥९२॥**

**अहश्च सुदिनश्चैव द्वे तीर्थे तु सुदुर्लभे।  
तयोः स्नात्वा नरश्रेष्ठ सूर्यलोकमवाप्नुयात्॥९३॥**

**मृगधूमं ततो गच्छेत्त्रिषु लोकेषु विश्रुतम्।  
तत्र रुद्रपदे स्नात्वा समभ्यर्च्य च मानवः॥९४॥**

**शूलपाणि महात्मानमश्वमेधफलं लभेत्।  
कोटितीर्थे नरः स्नात्वा गोसहस्रफलं लभेत्॥९५॥**



**अथ वामनकं गत्वा त्रिषु लोकेषु विश्रुतम्। **  
**तत्र विष्णुपदे स्नात्वा समभ्यर्च्य च वामनम्॥९६॥**

**सर्वपापविशुद्धात्मा विष्णुलोकमवाप्नुयात्।  
कुलंपुने नरः स्नात्वा पुनाति स्वकुलं नरः॥९७॥**

**पवनस्य इदं गत्वा मरुतां तीर्थमुत्तमम्।  
तत्र स्नात्वा नरव्याघ्र वायुलोके महीयते॥९८॥**

**अमराणां ह्रदे स्नात्वा समभ्यर्च्यामराधिपम्।  
अमराणां प्रभावेन स्वर्गलोके महीयते॥९९॥**

**शालिहोत्रस्य राजेन्द्र शालिसूर्ये यथाविधि।  
स्नात्वा नरवरश्रेष्ठ गोसहस्रफलं लभेत्॥१००॥**

**श्रीकुञ्जं च सरस्वत्यां तीर्थं भरतसत्तम।  
तत्र स्नात्वा नरो राजन्नग्निष्टोमफलं लभेत्॥१०१॥**

**ततो नैमिषिकुञ्जं च समासाद्य सुदुर्लभम।  
ऋषयः किल राजेन्द्र नैमिषेयास्तपोधनाः॥१०२॥**

**तीर्थयात्रां पुरस्कृत्य कुरुक्षेत्रे गताः पुरा।  
ततः कुञ्जः सरस्वत्यां कृतो भरतसत्तम॥ १०३॥**

**ऋषीणामवकाशः स्याद्यथा तुष्टिकरो महान्।  
तस्मिन्कुञ्जे नरः स्नात्वा गोसहस्रफलं लभेत्॥१०४॥**

इति श्रीमहापुराणे पाद्म आदिखण्डे षड्विंशोऽध्यायः॥ २६॥  
**आदितः श्लोकानां समष्ट्यङ्काः—१३२५**

**———————**  
अथ सप्तविंशोऽध्यायः।

**—————**

**नारद उवाच—**

**ततो गच्छेत धर्मज्ञ कन्यातीर्थमनुत्तमम्।  
कन्यातीर्थे नरः स्नात्वा अग्निष्टोमफलं लभेत्॥१॥**

**ततो गच्छेन्नरव्याघ्र ब्रह्मणः स्थानमुत्तमम्।  
तत्र वर्णावरः स्नात्वा ब्राह्मण्यं लभते नरः॥**

**ब्राह्मणस्तु विशुद्धात्मा गच्छेत परमां गतिम्॥२॥**

**ततो गच्छेन्नरव्याघ्र सोमतीर्थमनुत्तमम्।  
तत्र स्नात्वा नरो राजन्सोम लोकमवाप्नुयात्॥३॥**

**सप्तसारस्वतं तीर्थं ततो गच्छेन्नराधिप।  
यत्र मङ्कणकः सिद्धो ब्रह्मर्षिर्लोकविश्रुतः॥४॥**

**पुरा मङ्कणको राजन्कुशाग्रेणेति विश्रुतम्।  
क्षतः किल करे राजंस्तस्य शाकरसोऽस्रवत्॥५॥**

**स वै शाकरसं दृष्ट्वा हर्षाविष्टो महातपाः।  
प्रनृत्तः किल विप्रर्षिर्विस्मयोत्फुल्ललोचनः॥६॥**

**ततस्तस्मिन्प्रनृत्ते वै स्थावरं जङ्गमं च यत्।  
प्रनृत्तमुभयं वीर तेजसा तस्य मोहितम्॥७॥**

**ब्रह्मादिभिस्ततो देवैर्ऋषिभिश्च तपोधनैः।  
विज्ञप्तो वै ऋषेरर्थे महादेवो नराधिप।**

**नायं नृत्येद्यथा देव तथा त्वं कर्तुमर्हसि॥८॥**

**ततो देवो मुनिं दृष्ट्वा हर्षाविष्टेन चेतसा।  
नृत्यन्तमब्रवीच्चैनं सुराणां हितकाम्यया॥९॥**

**अहो महर्षे धर्मज्ञ किमर्थं नृत्यते भवान्।  
हर्षस्थानं किमर्थं वा तवाद्य मुनिपुङ्गव॥१०॥**

**ऋषिरुवाच—**

**तपस्विनो धर्मपथे स्थितस्य [द्विजसत्तम](http://॑ " ख.ञ. ट. ' म। कुशाग्रेण स मे ब्रह्मन्कराच्छा।")।  
किं मे नान्यः समो ब्रह्मन्क्षताच्छाकरसोऽस्रवत्॥११॥**

**यं दृष्ट्वा संप्रनृत्तोऽहं हर्षेण महताऽन्वितः।  
तं प्रहस्याब्रवीद्देव ऋषिं रागेण मोहितम्॥ १२॥**

**अहं तु विस्मयं विप्र न गच्छामीह पश्य माम्।  
एवमुक्त्वा नरश्रेष्ठ महादेवेन वै तदा॥१३॥**

**अङ्गुल्यग्रेण राजेन्द्र स्वाङ्गुष्ठस्ताडितोऽनघ।  
ततो भस्म क्षताद्राजन्निःसृतं हि ( हे ) मसंनिभम्॥ १४॥**

**तदृष्ट्वा व्रीडितो राजन्स मुनिः पादयोर्गतः।  
नान्यं देवमहं मन्ये रुद्रात्परतरं महत्॥१५॥**

**सुरासुरस्य जगतो गतिस्त्वमसि शूलधृक्।  
त्वया सृष्टमिदं विश्वं त्रैलोक्यं सचराचरम्॥१६॥**



**त्वामेव भगवन् सर्वे प्रविशन्ति युगक्षये।  
देवैरपि न शक्यस्त्वं परिज्ञातुं कुतो मया॥१७॥**

**त्वयि सर्वेश दृश्यन्ते सुरा ब्रह्मादयोऽनघ।  
सर्वस्त्वमसि लोकानां कर्ता कारयिताऽन्वहम्॥१८॥**

**त्वत्प्रसादात्सुराः सर्वे मोदन्तीहाकुतोभयाः।  
एवं स्तुत्वा महादेवं स ऋषिः प्रणतोऽब्रवीत्॥१९॥**

**स्वस्प्रसादान्महादेव तपो मे न क्षरेत वै।  
ततो देवः प्रहृष्टात्मा ब्रह्मर्षिमिदमब्रवीत्॥२०॥**

**तपस्ते वर्धतां विप्र मत्प्रसादात्सहस्रधा।  
आश्रमे चेह वत्स्यामि त्वया सार्धं महामुने॥२१॥**

**सप्तसारस्वते स्नात्वा अर्चयिष्यन्ति ये तु माम्।  
न तेषां दुर्लभं किंचिदिह लोके परत्र वा॥२२॥**

**गच्छेत्सारस्वतं चापि लोकं नास्त्यत्र संशयः।  
एवमुक्त्वा महादेवस्तत्रैवान्तरधीयत॥२३॥**

**त्त्रतस्त्वौशनसं गच्छेत्त्रिषु लोकेषु विश्रुतम्।  
यत्र ब्रह्मादयो देवा ऋषयश्च तपोधनाः॥२४॥**

**कार्तिकेयश्च भगवांस्त्रिसंध्यं किल भारत।  
सांनिध्यमकरोत्तत्र भार्गव प्रियकाम्यया॥२५॥**

**कपालमोचनं तीर्थं सर्वपापप्रणाशनम्।  
तत्र स्नात्वा नरव्याघ्र सर्वपापैः प्रमुच्यते॥२६॥**

**अग्नितीर्थे ततो गच्छेत्स्नात्वा च भरतर्षभ।  
अग्निलोकमवाप्नोति कुलं चैव समुद्धरेत्॥२७॥**

**विश्वामित्रस्य तत्रैव तीर्थे भरतसत्तम।  
तत्र स्नात्वा महाराज ब्राह्मण्यमभिजायते॥२८॥**

**ब्रह्मयोनिं समासाद्य शुचिः प्रयतमानसः।  
तत्र स्नात्वा नरव्याघ्र ब्रह्मलोकं प्रपद्यते॥२९॥**

**पुनात्यासप्तमं चैव कुलं नास्त्यत्र संशयः।  
ततो गच्छेत राजेन्द्र तीर्थं त्रैलोक्यविश्रुतम्॥३०॥**

**पृथूदकमिति ख्यातं कार्तिकेयस्य वै नृप।  
तत्राभिषेकं कुर्वीत पितृदेवार्चने रतः॥३१॥**

**अज्ञानाज्ज्ञानतो वाऽपि स्त्रिया वा पुरुषेण वा।  
यत्किंचिदशुभं कर्म कृतं मानुषबुद्धिना॥**

**तत्सर्वं नश्यते तत्र स्नातमात्रस्य भारत॥३२॥**

**अश्वमेधफलं चापि लभते स्वर्गमेव च।  
पुण्यमाहुः कुरुक्षेत्रं कुरुक्षेत्रात्सरस्वतीम्॥३३॥**

**सरस्वत्याश्च तीर्थानि तीर्थेभ्यश्च पृथूदकम्।  
उत्तमे सर्वतीर्थानां यस्त्यजेदात्मनस्तनुम्॥३४॥**

**पृथूदके जप्यपरो नैव संसरणं लभेत्।  
गीतं सनत्कुमारेण व्यासेन च महात्मना॥३५॥**

**बेदे च नियतं राजन्नभिगच्छेत्पृथूदकम्।  
पृथूदकात्पुण्यतमं नान्यत्तीर्थं नरोत्तम॥३६॥**

**एतन्मेध्यं पवित्रं च पावनं च न संशयः।  
तत्र स्नात्वा दिवं यान्ति अपि पापकृतो जनाः॥३७॥**

**पृथूदके नरश्रेष्ठ प्राहुरेवं मनीषिणः।  
मधुपूरं तु तत्रैव तीर्थं भरतसत्तम॥**

**तत्र स्नात्वा नरो राजन्गोसहस्रफलं लभेत्॥३८॥**

**ततो गच्छेन्नरश्रेष्ठ तीर्थं देव्यां यथाक्रमम्।  
सरस्वत्यारुणायाश्च संगमं लोकविश्रुतम्॥**

**त्रिरात्रोपोषितः स्नात्वा मुच्यते ब्रह्महत्यया॥३९॥**

**अग्निष्टोमातिरात्राभ्यां फलं चैत्र समश्नुते।  
पुनात्यासप्तमं चैव कुलं नास्त्यत्र संशयः॥४०॥**

**अवकीर्णं च तत्रैव तीर्थं कुरुकुलोद्वह।  
विप्राणामनुकम्पार्थं दर्भिणा निर्मितं पुरा॥४१॥**

**व्रतोपनयनाभ्यां चाप्युपवासेन वा द्विजः।  
क्रियामत्रैश्च संयुक्तो ब्राह्मणः स्यान्न संशयः॥ ४२॥**

**क्रियामतत्रविहीनोऽपि तत्र स्नात्वा नरर्षभ।  
चीर्णव्रतो भवेद्विप्रो दृष्टमेतत्पुरातनम्॥४३॥**

**समुद्राश्चापि चत्वारः समानीताश्च दर्भिणा।**   
**तत्र स्नात्वा नरव्याघ्र न दुर्गतिमवाप्नु यात्॥ ४४॥**

**फलानि गोसहस्राणां चतुर्णां विन्दते च सः।  
ततो गच्छेत राजेन्द्र तीर्थं शतसहस्रकम्॥ ४५॥**

**साहस्रकं च तत्रैव द्वे तीर्थे लोकविश्रुते।  
उभयोर्हि नरः स्नात्वा गोसहस्रफलं लभेत्॥४६॥**

**दानं वाऽप्युपवासो वा सहस्त्रगुणितो भवेत्।  
ततो गच्छेत राजेन्द्र रेणुकातीर्थमुत्तमम्॥४७॥**

**तत्राभिषेकं कुर्वीत पितृदेवार्चने रतः।  
सर्वपापविशुद्धात्मा अग्निष्टोमफलं लभेत्॥४८॥**



**विमोचन उपस्पृश्य जितमन्युर्जितेन्द्रियः।  
प्रतिग्रहकृतैः पापैः सर्वैः संपरिमुच्यते॥४९॥**

**ततः पञ्चवटं गत्वा ब्रह्मचारी जितेन्द्रियः।  
पुण्येन महता युक्तः स्वर्गलोके महीयते॥५०॥**

**यत्र योगेश्वरः स्थाणुः स्वयमेव वृषध्वजः।  
तमर्चयित्वा देवेशं गमनादेव सिध्यति॥५१॥**

**तैजसं वारुणं तीर्थे दीप्यते स्वेन तेजसा।  
यत्र ब्रह्मादिभिर्देवैर्ऋषिभिश्च तपोधनैः॥५२॥**

**सैनापत्ये च देवानामभिषिक्तो गुहस्तदा।  
तैजसस्य तु पूर्वेण कुरुतीर्थं कुरूद्वह॥५३॥**

**कुरुतीर्थे नरः स्नात्वा ब्रह्मचारी जितेन्द्रियः।  
सर्वपापविशुद्धात्मा रुद्रलोकं प्रपद्यते॥५४॥**

**स्वर्गद्वारं ततो गच्छेन्नियतो नियताशनः।  
अग्निष्टोममवाप्नोति ब्रह्मलोकं च गच्छति॥५५॥**

**ततो गच्छेदनरकं तीर्थसेवी नराधिप।  
तत्र स्नात्वा नरो राजन्न दुर्गतिमवाप्नु यात्॥५६॥**

**तत्र ब्रह्मा स्वयं नित्यं देवैः सह महीपते।  
अध्यास्ते पुरुषव्याघ्र नारायणपुरोगमैः॥५७॥**

**सांनिध्यं चैव राजेन्द्र रुद्रवेद्यां कुरूद्वह।  
अभिगम्य तु तां देवीं न दुर्गतिमवाप्नुयात्॥५८॥**

**तत्रैव च महाराज विश्वेश्वरमुमापतिम्।  
अभिगम्य महादेवं मुच्यते सर्वकिल्बिषैः॥५९॥**

**नारायणं चाभिगम्य पद्मनाभमरिंदम।  
शोभमानो महाराज विष्णुलोकं प्रपद्यते॥६०॥**

**तीर्थेषु सर्वदेवानां स्नातमात्रो नराधिप।  
सर्वदुःखपरित्यक्तो द्योतते शिववत्सदा॥६१॥**

**ततस्त्वस्थिपुरं गच्छेत्तीर्थसेवी नराधिप।  
पावनं तीर्थमासाद्य तर्पयेत्पितृदेवताः॥**

**अग्निष्टोमस्य यज्ञस्य फलमाप्नोति भारत॥६२॥**

**गङ्गाह्रदश्च तत्रैव कूपश्च भरतर्षभ।  
तिस्रः कोठ्यस्तु तीर्थानां तस्मिन्कूपे महीपते॥**

**तत्र स्नात्वा नरो राजन्ब्रह्मलोकं प्रपद्यते॥६३॥**

**आपगायां नरः स्नात्वा अर्चयित्वा महेश्वरम्।  
गतिं परामवाप्नोति कुलं चैव समुद्धरेत्॥ ६४॥**

**ततः स्थाणुवटं गच्छेत्त्रिषु लोकेषु विश्रुतम्।  
तत्र स्नात्वा स्थितो रात्रिं रुद्रलोकमवाप्नुयात्॥६५॥**

**बदरीणां वनं गच्छेद्वसिष्ठस्याऽऽश्रमं ततः।  
बदरी भक्ष्यते यत्र त्रिरात्रोपोषितैर्नरैः॥६६॥**

**सम्यग्द्वादश वर्षाणि वदरीं भक्षयेत्तु यः।  
त्रिरात्रोपोषितश्चैव [भवेत्तुल्यो](http://॑ "ट. नवतुल्यो।") नराधिप॥६७॥**

**इन्द्रमार्गे समासाद्य तीर्थसेवी नराधिप।  
अहोरात्रोपवासेन स्वर्गलोके महीयते॥६८॥**

**एकरात्रं समासाद्य एकरात्रोषितो नरः।  
नियतः सत्यवादी च ब्रह्मलोके महीयते॥६९॥**

**तथा गच्छेञ्च राजेन्द्र तीर्थे त्रैलोक्यविश्रुतम्।  
आदित्यस्याऽऽश्रमो यत्र तेजोराशेर्महात्मनः॥ ७०॥**

**तस्मिंस्तीर्थे नरः स्नात्वा पूजयित्वा विभावसुम्।  
आदित्यलोकं व्रजति कुलं चैव समुद्धरेत्॥ ७१॥**

**सोमतीर्थे नरः स्नात्वा तीर्थसेवी कुरूद्वह।  
सोमलोकमवाप्नोति नरो नास्त्यत्र संशयः॥ ७२॥**

**ततो गच्छेत धर्मज्ञ दधीचस्य नराधिप।  
तीर्थं पुण्यतमं राजन्पावनं लोकविश्रुतम्॥७३॥**

**यत्र सारस्वतो [जातः](http://॑ "क. 'तः सो द्विरास्तप। ट. 'तः सोऽङ्गिरास्तप ।")सिद्धिरादतपसो निधिः।  
तस्मिंस्तीर्थे नरः स्नात्वा वाजपेयफलं लभेत्॥७४॥**

**सारस्वतीं [गतिं](http://॑ "क. मतिं ।") चैव लभते नात्र संशयः।  
ततः कन्याश्रमं गत्वा नियतो ब्रह्मचर्यया॥७५॥**

**त्रिरात्रमुषितो राजन्नुपवासपरायणः।  
लभेत्कन्याशतं दिव्यं ब्रह्मलोकं च गच्छति॥७६॥**

**ततो गच्छेत धर्मज्ञ तीर्थं [संनिहितामपि](http://॑ " ख. ञ. 'हितोम")।  
यत्र ब्रह्मादयो देवा ऋषयश्च तपोधनाः॥७७॥**

**मासि मासि समेष्यन्ति पुण्येन महताऽन्विताः॥**

**[संनिहितायामुपस्पृश्य](http://॑ "ख. ञ. 'हित्यामु ।") राहुग्रस्ते दिवाकरे।  
अश्वमेधशतं तेन इष्टं भवति शाश्वतम्॥७८॥**



**पृथिव्यां यानि तीर्थानि अन्तरिक्षचराणि च।  
उदपानाश्च विप्राश्च पुण्यान्यायतनानि च॥७९॥**

**निःसंशयममावास्यां समेष्यन्ति नराधिप।  
मासि मासि नरव्याघ्र [संनिहितायां](http://॑ "  स्व. ञ. संनिहित्यां। ") जनेश्वर॥८०॥**

**तीर्थ संनयनादेव [संनिहिता](http://॑ "ख. म. संहिता।") भुवि विश्रुता।  
तत्र स्नात्वा च पीत्वा च स्वर्गलोके महीयते॥ ८१॥**

**अमावास्यां तथा चैव राहुग्रस्ते दिवाकरे।  
यः श्राद्धं कुरुते मर्त्यस्तस्य पुण्यफलं शृणु॥ ८२॥**

**अश्वमेधसहस्रस्य सम्यगिष्टस्य यत्फलम्।  
स्नात एव तदाप्नोति कृत्वा श्राद्धं च मानवः॥८३॥**

**यत्किंचिद्दुष्कृतं कर्म स्त्रिया वा पुरुषस्य वा।  
स्नातमात्रस्य तत्सर्वं नश्यते नात्र संशयः॥**

**पद्मवर्णेन यानेन ब्रह्मलोकं स गच्छति॥८४॥**

**अभिवाद्य ततो गत्वा [द्वारपालं](http://॑ "ट. लं स्वरुतक'।")भ[चक्रुकम्](http://॑ "ख. अ. मतर्णक।")।  
गङ्गाहदश्च तत्रैव तीर्थं भरतसत्तम॥८५॥**

**तत्र स्नायीत धर्मज्ञ ब्रह्मचारी समाहितः।  
राजसूयाश्वमेधाभ्यां फलं विन्दति मानवः॥ ८६॥**

**पृथिव्यां नैमिषं पुण्यमन्तरिक्षे च पुष्करम्।  
त्रयाणामपि लोकानां कुरुक्षेत्रं विशिष्यते॥८७॥**

**पांशवोऽपि कुरुक्षेत्रे वायुनाऽतिसमीरिताः।  
अपि दुष्कृतकर्माणं नयन्ति परमां गतिम्॥८८॥**

**दक्षिणेन सरस्वत्या उत्तरेण सरस्वतीम्।  
ये वसन्ति कुरुक्षेत्रे ते वसन्ति त्रिविष्टपे॥८९॥**

**कुरुक्षेत्रं गमिष्यामि कुरुक्षेत्रे वसाम्यहम्।  
[अप्येवं](http://॑ "क. 'व्येकां वा।") वाचमुत्सृज्य स्वर्गलोके महीयते॥९०॥**

**ब्रह्मवेद्यां कुरुक्षेत्रं पुण्यं ब्रह्मर्षिसेवितम्।  
तस्मिन्वसन्ति ये राजन्न ते शोच्याः कथंचन॥९१॥**

**तरण्डकारण्डकयोर्यदन्तरं रामह्रदानां च मँचक्रुकस्य च।  
एतत्कुरुक्षेत्र समन्तपञ्चकं पितामहस्योत्तरवेदिरुच्यते॥९२॥**

इति श्रीमहापुराणे पाद्म आदिखण्डे सप्तविंशोऽध्यायः॥ ६७॥  
**आदितः श्लोकानां समष्ट्यङ्काः—१११७**

**———————**

अथाष्टाविंशोऽध्यायः।

**——————**

**नारद उवाच—**

**ततो गच्छेत धर्मज्ञ धर्मतीर्थ पुरातनम्।  
यत्र धर्मो महाभागस्तप्तवानुत्तमं तपः॥१॥**

**तेन तीर्थं कृतं पुण्यं स्वेन नाम्ना च चिह्नितम्।  
तत्र स्नात्वा नरो राजन्धर्मशीलः समाहितः॥ २॥**

**आसप्तमं कुलं चैव पुनीते नात्र संशयः।  
ततो गच्छेत [धर्मज्ञ](http://॑ "ट. ज्ञ काराप।") कलापवनमुत्तमम्॥३॥**

**कृच्छ्रेण महता गत्वा तत्र स्नात्वा समाहितः।  
अभिष्टोममवाप्नोति विष्णुलोकं च गच्छति॥ ४॥**

**सौगन्धिकं वनं राजंस्ततो गच्छेत मानवः।  
यत्र ब्रह्मादयो देवा ऋषयश्च तपोधनाः॥५॥**

**सिद्धचारणगन्धर्वाः किंनराः समहोरगाः।  
तद्वनं प्रविशन्नेव सर्वपापैः मपुच्यते॥६॥**

**ततो हि सा सरिच्छ्रेष्ठा नदीनामुत्तमा नदी।  
प्लाक्षादेवी स्मृता राजन्महापुण्या सरस्वती॥ ७॥**

**तत्राभिषेकं कुर्वीत वल्मीकान्निःसृते जले।  
अर्चयित्वा पितृन्देवानश्वमेधफलं लभेत्॥८॥**

**[ईशानाध्युषितं](http://॑ "ख ञ. शान्यां धूपितं।") नाम तत्र तीर्थं सुदुर्लभम्।  
षड्गुणं याति [पातेषु](http://॑ "ख. ञ. पानीयं।") वल्मीकादिति निश्वयः॥९॥**

**कपिलानां सहस्रं च वाजिमेधं च विन्दति।  
तत्र स्नात्वा नरव्याघ्र दृष्टमेतत्पुरातनैः॥१०॥**

**सुगन्धां शतकुम्भां च पश्चयज्ञं च भारत।  
अभिगम्य नरश्रेष्ठ स्वर्गलोके महीयते॥११॥**



**त्रिशूलपातं तत्रैव तीर्थमासाद्य दुर्लभम्।  
तत्राभिषेकं कुर्वीत पितृदेवार्चने रतः॥१२॥**

**गाणपत्यं च लभते देहं त्यक्त्वा न संशयः।  
ततो राजगृहं गच्छेद्देव्याः स्थानं सुदुर्लभम्॥१३॥**

**शाकंभरीति विख्याता त्रिषु लोकेषु विश्रुता।  
दिव्यं वर्षसहस्रं हि शाकेन किल भारत॥१४॥**

**आहारं सा कृतवती मासि मासि नराधिप।  
ऋषयोऽभ्यागतास्तत्र देव्या भक्तास्तपोधनाः॥१५॥**

**आतिथ्यं च कृतं तेषां शाकेन किल भारत।  
ततः शाकंभरीत्येवं नाम तस्याः प्रतिष्ठितम्॥ १६॥**

**शाकंभरीं समासाद्य ब्रह्मचारी समाहितः।  
त्रिरात्रमुषितः शाकं भक्षयेन्नियतः शुचिः॥ १७॥**

**शाकाहारस्य यत्सम्यग्वर्षैर्द्वादशभिः फलम्।  
तत्फलं तस्य भवति [देव्याश्छन्देन](http://॑ "ट.व्या वाक्येन।") भारत॥१८॥**

**ततो गच्छेत्सुवर्णाख्यं त्रिषु लोकेषु विश्रुतं।  
यत्र विष्णुः प्रसादार्थं रुद्रमाराधयत्पुरा॥१९॥**

**वरांश्च सुबहूल्लँभे देवैरपि सुदुर्लभान्।  
उक्तश्च त्रिपुरघ्नेन परितुष्टेन भारत॥२०॥**

**अपि चाऽऽत्मा प्रियतरो लोके कृष्ण भविष्यति।  
त्वन्मुखं च जगत्कृत्स्नं भविष्यति न संशयः॥२१॥**

**तत्राभिगम्य राजेन्द्र पूजयित्वा वृषध्वजम्।  
अश्वमेधमवाप्नोति गाणपत्यं च विन्दति॥२२॥**

**धूमवन्त्रीं ततो गच्छेत्त्रिरात्रमुषितो नरः।  
मनसा प्रार्थितान्कामा लभते नात्र संशयः॥२३॥**

**[देव्यास्तु](http://॑ "ख. ञ. वेद्यास्तु ।") दक्षिणार्धेन [रथावर्तो](http://॑ "ख. ञ. उपावृत्तो ।") [नराधिप](http://॑ "ख. ञ. प । यात्रां गृह्णीत ध।")।  
तत्राऽऽगत्य तु धर्मज्ञ श्रद्दधानो जितेन्द्रियः॥२४॥**

**महादेवप्रसादाद्वै गच्छेत परमां गतिम्।  
प्रदक्षिणमुपावृत्य गच्छेत भरतर्षभ॥२५॥**

**धारां नाम महाप्राज्ञ सर्वपापप्रणाशिनीम्।  
तत्र स्नात्वा नरव्याघ्र न शोचति नराधिप॥ २६॥**

**ततो गच्छेन्नरव्याघ्र नमस्कृत्य महागिरिम्।  
स्वर्गद्वारेण तत्तुल्यं गङ्गाद्वारं न संशयः॥२७॥**

**तत्राभिषेकं कुर्वीत कोटितीर्थे समाहितः।  
लभते पुण्डरीकं तु कुलं चैव समुद्धरेत्॥२८॥**

**उष्यैकां रजनीं तत्र गोसहस्रफलं लभेत्।  
सप्तगङ्गे त्रिगङ्गे च शक्रावर्ते च तर्पयन्॥**

**देवान्पितॄंश्च विधिवत्पुण्यलोके महीयते॥२९॥**

**ततः कनखले स्नात्वा त्रिरात्रोपोषितो नरः।  
अश्वमेधमवाप्नोति स्वर्गलोकं च गच्छति॥ ३०॥**

**कपिलावढं तु गच्छेत तीर्थसेवी नराधिप।  
उष्यैकां रजनीं तत्र गोसहस्रफलं लभेत्॥३१॥**

**नागराजस्य राजेन्द्र कपिलस्य महात्मनः।  
तीर्थं कुरुवरश्रेष्ठ सर्वलोकेषु विश्रुतम्॥३२॥**

**तत्राभिषेकं कुर्वीत नागतीर्थे नराधिप।  
कपिलानां सहस्रस्य फलं प्राप्नोति मानवः॥३३॥**

**ततो [ललितिकां](http://॑ "ख. ललितकां। ञ. ललितकं।") गच्छेच्छन्तनोस्तीर्थमुत्तमम्।  
तत्र स्नात्वा नरो राजन्न दुर्गतिमवाप्नुयात्॥ ३४॥**

इति श्रीमहापुराणे पाद्म आदिखण्डेऽष्टात्रिंशोऽध्यायः॥ २८॥  
**आदितः श्लोकानां समष्ट्यङ्काः—१४५१**

—————  
अथैकोनत्रिशोऽध्यायः।

—————

**नारद उवाच—**

**ततो गच्छेत राजेन्द्र कालिन्दीतीर्थमुत्तमम्।  
तत्र स्नात्वा नरो राजन्न दुर्गतिमवामुयात्॥१॥**

**पुष्करे तु कुरुक्षेत्रे ब्रह्मावर्ते पृथूदके।  
अविमुक्ते सुवर्णाख्ये यत्फलं नो लभेन्नरः॥२॥**

**तत्फलं समवाप्नोति यमुनायां नरोत्तम।  
स्वर्गभोगेऽतिरागो वै येषां मनसि वर्तते॥३॥**



**यमुनायां विशेषेण स्नानदानेन सत्तम।  
आयुरारोग्यसंपत्तौ रूपयौवनतागुणे॥४॥**

**येषां मनोरथस्तैस्तु न त्याज्यं यामुनं जलम्।  
ये विभ्यति नरकादेर्दारिद्याद्ये प्र/त्र सन्ति च॥**

**सर्वथा तैः प्रयत्नेन तत्र कार्ये निमज्जनम्॥५॥**

**दारिद्यपापदौर्भाग्यपङ्कप्रक्षालनाय वै।  
ऋते वै यामुनं तोयं न चान्योऽस्ति युधिष्ठर॥६॥**

**श्रद्धाहीनानि कर्माणि मतान्यर्धफलानि वै।  
फलं ददाति संपूर्ण यामुनं स्नानमात्रतः॥७॥**

**अकामो वा सकामो वा यामुने सलिले नृप।  
इहामुत्र च दुःखानि मज्जनान्नैव पश्यति॥८॥**

**पक्षद्वये यथा चन्द्रः क्षीयते वर्धते यथा।  
पातकं नश्यते तत्र स्नानात्पुण्यं विवर्धते॥९॥**

**यथाऽब्धौ सुखमायान्ति रत्नानि विविधानि च।  
आयुर्वित्तं कलत्राणि संपदः संभवन्ति च॥१०॥**

**कामधेनुर्यथा कामं चिन्तामणिविचिन्तितम्।  
ददाति यमुनास्नानं तद्वत्सर्वे मनोरथम्॥११॥**

**कृते तपः परं ज्ञानं त्रेतायां यजनं तथा।  
द्वापरे च कलौ दानं कालिन्दी सर्वदा शुभा॥१२॥**

**सर्वेषां सर्ववर्णानामाश्रमाणां च भूपते।  
यामुने मज्जनं धर्म धाराभिः खलु वर्षति॥१३॥**

**अस्मिन्वै भारते वर्षे कर्मभूमौ विशेषतः।  
कालिन्द्यस्नायिनां नृणां निष्फलं जन्म [कीर्तितम्](http://॑ "ट. म्। विस्तीर्णे गगनं यद्वचन्द्र मुडुडुमण्डलम् । त ।")॥१४॥**

**नैश्वर्य गगने यद्वच्चान्द्रेऽमायां तु मण्डले।  
तद्वन्न भाति सत्कर्म यमुनामज्जनं विना॥१५॥**

**व्रतैर्दानैस्तपोभिश्च न तथा प्रीयते हरिः।  
तत्र मज्जनमात्रेण यथा प्रीणाति केशवः॥१६॥**

**न समं विद्यते किंचित्तेजः सौरेण तेजसा।  
तद्वन्न यमुनास्नानसमानाः क्रतुजाः क्रियाः॥ १७॥**

**प्रीतये वासुदेवस्य सर्वपापापनुत्तये।  
कालिन्द्या मज्जनं कुर्यात्स्वर्गलोकाय मानवः॥१८॥**

**किं रक्षितेन देहेन सुपुष्टेन बलीयसा।  
[अध्रुवेण](http://॑ "क. 'वेणाऽऽशुदे ।") सुदेहेन यमुनामज्जनं विना॥१९॥**

**अस्थिस्तम्भं स्नायुबन्धं [मांसक्षतजलेपनम्](http://॑ "ट. जसंयुतम् ।")।  
चर्मावनद्धं दुर्गन्धपूर्ण मूत्रपुरीषयोः॥२०॥**

**जराशोकविपव्द्याप्तं रोगमन्दिरमातुरम्।  
रागमूलमनित्यं च सर्वदोषसमाश्रयम्॥२१**

**परोपतापपापार्तिपरद्रोहपरेर्षिकम्।  
लोलुपं पिशुनं क्रूरं कृतघ्नं क्षणिकं तथा॥२२॥**

**निष्ठुरं दुर्धरं दुष्टं दोषत्रयविदूषितम्।  
अशुचि चापि दुर्गन्धि तापत्रयविमोहितम्॥२३॥**

**निसर्गतोऽधर्मरतं तृष्णाशतसमाकुलम्।  
कामक्रोधमहालोभनरकद्वारसंस्थितम्॥२४॥**

**कृमिवर्चस्तु भस्मादिपरिणामगुणावहम्।  
ईदृक्शरीरं व्यर्थे हि यमुनामज्जनं बिना॥२५॥**

**बुदबुदा इव तोयेषु प्रत्यण्डा इव पक्षिषु।  
जायन्ते मरणायैव यमुनास्नानवर्जिताः॥२६॥**

**अवैष्णवो हतो विप्रो हतं श्राद्धमपिण्डितम्।  
अब्रह्मण्यं हतं क्षत्त्रमनाचारहतं कुलम्॥२७॥**

**सदम्भश्च हतो धर्मः क्रोधेनैव हुतं तपः। **  
**अद्दृढं च इतं ज्ञानं प्रमादेन हतं श्रुतम्॥२८॥**

**परभक्त्या हता नारी ब्रह्मचारी मदाद्धतः।  
अदीप्तेऽग्नौ हतो होमो हता भक्तिः समायिका॥२९॥**

**उपजीव्या हता कन्या स्वार्थे पाकक्रिया हता।  
शूद्रभिक्षोर्हतो योगः कृपणस्य हतं धनम्॥ ३०॥**

**अनभ्यासहता विद्या तो बोधो विरोधकृत्।  
जीवनार्थं हतं तीर्थे जीवनार्थे इतं व्रतम्॥३१॥**

**असत्या च हता वाणी तथा पैशुन्यवादिनी।  
षट्कर्णगो हतो मन्त्रो व्यग्रचित्तो हतो जपः॥ ३२॥**

**हतमश्रोत्रिये दानं हतो लोकश्च नास्तिकः।  
अश्रद्धया हतं सर्वे यत्कृतं पारलौकिकम्॥ ३३॥**

**इहलोको हतो नृणां दरिद्राणां यथा नृप।  
मनुष्याणां हतं जन्म कालिन्दीमज्जनं विना॥३४॥**

**उपपातकसर्वाणि पातकानि महान्ति च।  
भस्मी भवन्ति सर्वाणि यमुनामज्जनान्नृप॥३५॥**



**वेपन्ते सर्वपापानि यमुनायां गते नरे।  
नाशके सर्वपापानां यदि स्नास्यन्ति वारिणि॥३६॥**

**पावका इव दीप्यन्ते यमुनायां नरोत्तमाः।  
विमुक्ताः सर्वपापेभ्यो मेघेभ्य इव चन्द्रमाः॥३७॥**

**आर्द्रशुष्कलघुस्थूलं वामनःकर्मभिः कृतम्।  
तत्र स्नानं दहेत्पापं पावकः समिधो यथा॥३८॥**

**मामादिकं च यत्पापं ज्ञानाज्ञानकृतं च यत्।  
स्नानमात्रेण नश्येत यमुनायां नृपोत्तम॥ ३९॥**

**निष्पापास्त्रिदिवं यान्ति पापिष्ठा यान्ति शुद्धताम्।  
संदेहो नात्र कर्तव्यः स्नाने वै यमुनाजले॥ ४०॥**

**सर्वेऽधिकारिणो विष्णुभक्तौ यथा नृप।  
सर्वेषां सर्वदा देवी यमुना पापनाशिका॥ ४१॥**

**एष एव परो मन्त्र एतच्च परमं तपः।  
प्रायश्चित्तं परं चैव यमुनास्नानमुत्तमम्॥४२॥**

**नृणां जन्मान्तराभ्यासात्कालिन्दीमज्जने मतिः।  
अध्यात्मज्ञानकौशल्यं जन्माभ्यासाद्यथा नृप॥४३॥**

**संसारकर्दमालेपप्रक्षालनविशारदम्।  
पावनं पावनानां च यमुनास्नानमुत्तमम्॥४४॥**

**स्नातास्तत्र च ये राजन्सर्वकामफलमदे।  
शुभांश्च भुञ्जते भोगांश्चन्द्रसूर्यग्रहोपमान्॥४५॥**

**यमुना मोक्षदा प्रोक्ता मथुरासंगता यदि।  
मथुरायां च कालिन्दी पुण्याधिकविवर्धिनी॥४६॥**

**अन्यत्र यमुना पुण्या महापातकहारिणी।  
विष्णुभक्तिप्रदा देवी मथुरासंगता भवेत्॥४७॥**

**भक्तिभावेन संयुक्तः कालिन्यां यदि मज्जयेत्।  
कल्पकोटिसहस्राणि वसते संनिधौ हरेः॥ ४८॥**

**मुक्तिं प्रयान्ति मनुजा नूनं सांख्येन वर्जिताः।  
पितरस्तस्य तृप्यन्ति तृप्ताः कल्पशतैर्दिवि॥ ४९॥**

**ये पिवन्ति नरा राजन्यमुनासलिलं शुभम्।  
पञ्चगव्यसहस्रैस्तु सेवितैः किं प्रयोजनम्॥५०॥**

**कोटितीर्थसहस्रैस्तु सेवितैः किं प्रयोजनम्।  
तत्र दानं च होमश्च सर्व कोटिगुणं भवेत्॥५१॥**

इति श्रीमहापुराणे पाद्म आदिखण्डे ऊनत्रिंशोऽध्यायः॥ २९॥  
**आदितः श्लोकानां समष्ट्यङ्काः—१५०२**

——————  
अथ त्रिंशोऽध्यायः।

————

**नारद उवाच—**

**अत्र ते वर्णयिष्यामि इतिहासं पुरातनं।  
पुरा कृतयुगे राजन्निषधे नगरे वरे॥१॥**

**आसीद्वैश्यः कुबेराभो नामतो हेमकुण्डलः।  
कुलीनः सत्क्रियो देवद्विजपावकपूजकः॥२॥**

**कृषिवाणिज्यकर्ताऽसौ बहुधा क्रयविक्रयी।  
गोघोटकमहिष्यादिपशुपोषणतत्परः॥३॥**

**पयोदधीनि तक्राणि गोमयानि तृणानि च।  
काष्ठानि फलमूलानि लवणार्द्रादिपिप्पलीम्॥ ४॥**

**धान्यानि शाकतैलानि वस्त्राणि विविधानि च।  
धातूनिक्षुविकारांश्च विक्रीणीते स सर्वदा॥ ५॥**

**इत्थं नानाविधैर्वैश्य उपायैरपरैस्तथा।  
उपार्जयामास सदा अष्टौ हाटककोटयः॥६॥**

**एवं महाधनः सोऽथ हाऽऽकर्णपलितोऽभवत्।  
पश्चाद्विचार्य संसारक्षणिकत्वं स्वचेतसि॥७॥**

**तद्धनस्य षडंशेन धर्मकार्य चकार सः।  
विष्णोरायतनं चक्रे गृहं चक्रे शिवस्य च॥८॥**

**तडागं खानयामास विपुलं सागरोपमम्।  
वाप्यश्च पुष्करिण्यश्च बहुधा तेन कारिताः॥९॥**

**वटाश्वत्थाम्रकङ्कोल्लजम्बूनिम्बादिकाननम्।  
आरोपितं स्वसत्त्वेन तथा पुष्पवनं शुभम्॥१०॥**

**उदयास्तमनं यावदन्नपानं चकार सः।  
पुराद्बहिश्चतुर्दिक्षु प्रपां चक्रेऽतिशोभनाम्॥११॥**

**पुराणेषु प्रसिद्धानि यानि दानानि भूपते।  
ददौ तानि स धर्मात्मा नित्यं दानपरस्तदा॥१२॥**

**यावज्जीवकृते पापे प्रायश्चित्तमथाकरोत्।  
देवपूजापरो नित्यं नित्यं चातिथिपूजकः॥१३॥**

**तस्येत्थं वर्तमानस्य संजातौ द्वौ सुतौ नृप।  
तौ सुप्रसिद्धनामानौ श्रीकुण्डलविकुण्डलौ॥१४॥**



**तयोर्मूर्ध्नि गृहं त्यक्त्वा जगाम तपसे वनम्।  
तत्राऽऽराध्य परं देवं गोविन्दं वरदं प्रभुम्॥१५॥**

**तपः क्लिष्टशरीरोऽसौ वासुदेवमनाः सदा।  
प्राप्तः स वैष्णवं लोकं यत्र गत्वा न शोचति॥ १६॥**

**अथ तस्य सुतौ राजन्महामानसमन्वितौ।  
तरुणौ रूपसंपन्नौ धनगर्वेण गर्वितौ॥१७॥**

**दुःशीलौ व्यसनासक्तौ [धर्मकर्माद्यदर्शकौ](http://॑ "ख. ञ.मदिषको।")।  
न वाक्यं चाऽऽगतौ मातुर्वृद्धानां वचनं तथा॥१८॥**

**कुमार्गगौ दुरात्मानौ पितृमित्रनिषेधकौ।  
अधर्मनिरतौ दुष्टौ परदाराभिगामिनौ॥१९॥**

**गीतवादित्रनिरतौ वीणावेणुविनोदिनौ।  
वारस्त्रीशतसंयुक्तौ गायन्तौ चेरतुस्तदा॥२०॥**

**[चाटुकारजनैर्युक्तौ](http://॑ "ट. क्तौ विटगोष्ठीवि' ।")बिम्बोष्ठीषु विशारदौ।  
सुवेषौ चारुवसनौ चारुचन्दनरूषितौ॥२१॥**

**तथा सुगन्धमाल्याढ्यौं कस्तूरीलक्ष्मलक्षितौ।  
नानालंकारशोभाढ्यौ मौक्तिकाहारहारिणौ॥२२॥**

**गजवाजिरथौघेन क्रीडन्तौ तावितस्ततः।  
मधुपानसमायुक्तौ परस्त्रीरतिमोहितौ॥२३॥**

**नाशयन्तौ पितृद्रव्यं सहस्रं ददतुः शतम्।  
तस्थतुः स्वगृहे रम्ये नित्यं भोगपरायणौ॥२४॥**

**इत्थं तु तद्धनं ताभ्यां विनियुक्तमसव्द्ययैः।  
वारस्त्रीविटशैलूषमल्ल चारणवन्दिषु॥२५॥**

**अपात्रे तद्धनं दत्तं क्षिप्तं बीजमिवोपरे।  
न सत्पात्रे च तद्दत्तं न ब्राह्मणमुखे हुतम्॥२६॥**

**नार्चितो भूतभृद्विष्णुः सर्वपापप्रणाशनः।  
उभयोरेव तद्रव्यमचिरेण क्षयं ययौ॥२७॥**

**ततस्तौ दुःखमापन्नौ कार्पण्यं परमं गतौ।  
शोचमानौ तु मुह्यन्तौ क्षुत्पीडादुःखपीडितौ॥२८॥**

**तयोस्तु तिष्ठतोर्गेहे नास्ति यद्भुज्यते तदा।  
स्वजनैर्वान्धवैः सर्वैः सेवकैरुपजीविभिः॥२९॥**

**द्रव्याभावे परित्यक्तौ चिन्त्यमानौ ततः पुरे।  
पश्चाच्चौर्यं समारब्धं ताभ्यां च नगरे नृप॥ ३०॥**

**राजतो लोकतो भीतौ स्वपुरान्निःसृतौ तदा।  
चक्रतुर्वनवासं तौ सर्वेषामुपपीडितौ॥३१॥**

**जघ्नतुः सततं मूढौ[शितैर्वाणैर्विषापितैः](http://॑ "ख. ञ. णैर्वलापि । 'विडालकान् । ना' ।")।  
नानापक्षिवराहांश्च हरिणान्रोहितांस्तथा॥३२॥**

**शशकाञ्शल्लकान्गोधाञ्श्वापदांश्वेतरान्वहून्।  
महाबलौ भिल्लसङ्गावाखेटकभुजौ सदा॥३३॥**

**एवं मांसमयाहारौ पापाहारों परंतप।  
कदाचिद्भूधरं प्राप्तो ह्येकोऽन्यश्च वनं गतः॥३४॥**

**शार्दूलेन हतो ज्येष्ठः कनिष्ठः सर्पदंशितः।  
एकस्मिन्दिवसे राजन्पापिष्ठौ निधनं गतौ॥३५॥**

**यमदूतैस्ततो बद्ध्वा पाशैर्नीतौ यमालयम्।  
गत्वाऽभिजगदुः सर्वे ते दूताः पापिनावुभौ॥३६॥**

**धर्मराज नरावेतावानीतौ तव शासनात्।  
आज्ञां देहि स्वभृत्येषु प्रसीद करवाम किम्॥३७॥**

**आलोच्य चित्रगुप्तेन तदा दूताञ्जगौ यमः।  
एकस्तु नीयतां वीर निरयं तीव्रवेदनम्॥३८॥**

**अपरः स्थाप्यतां स्वर्गे यत्र भोगा अनुत्तमाः।  
कृतान्ताज्ञां ततः श्रुत्वा दूतैश्व क्षिप्रकारिभिः॥ ३९॥**

**निक्षिप्तो रौरवे घोरे यो ज्येष्ठो हि नराधिप।  
तेषां दूतवरः कश्चिदुवाच मधुरं वचः॥ ४०॥**

**विकुण्डल मया सार्धमेहि स्वर्गं ददामि ते।  
भुङ्क्ष्व भोगान्सुदिव्यांस्त्वमर्जितान्स्वेन कर्मणा॥४१॥**

इति श्रीमहापुराणे पाद्म आदिखण्डे त्रिशोऽध्यायः॥ ३०॥  
**आदितः श्लोकानां समष्ट्यङ्काः— १५४३**

——————  
अथैकत्रिंशोऽध्यायः।

————

**नारद उवाच —**

**ततो हृष्टमनाः सोऽथ दूतं पप्रच्छ तं पथि।  
संदेहं हृदि कृत्वा तु विस्मयं परमं गतः॥**

**विचास्यन्हृदि स्वर्गः कस्य हेतोः फलं मम॥१॥**



**विकुण्डल उवाच—**

**हे दूतवर पृच्छामि संशयं त्वामहं परम्। **  
**आवां जातौ कुले तुल्ये तुल्यं कर्म तथा कृतम्॥२॥**

**दुर्मृत्युरपि तुल्योऽभूत्तुल्यो दृष्टो यमस्तथा।  
कथं स नरके क्षिप्तस्तुल्यकर्मा ममाग्रजः॥३॥**

**ममाभवत्कथं नाकमिति मे छिन्धि संशयम्।  
देवदूत न पश्यामि मम स्वर्गस्य कारणम्॥४॥**

**देवदूत उवाच —**

**माता पिता सुतो जाया स्वसा भ्राता विकुण्डल।  
जन्महेतोरियं संज्ञा जन्तोः कर्मोपभुक्तये॥ ५॥**

**एकस्मिन्पादपे यद्वच्छकुनानां [समागमः](http://॑ "क.मः । योऽपापो यो हि यत्कर्म ।")।  
यद्यत्समीहितं कर्म कुरुते पूर्वभावितः॥६॥**

**तस्य तस्य फलं भुङ्क्ते कर्मणः पुरुषः सदा।  
सत्यं वदामि ते प्रीत्या नरैः कर्म शुभाशुभम्॥७॥**

**स्वकृतं भुज्यते वैश्य काले काले पुनः पुनः।  
एकः करोति कर्माणि एकस्तत्फलमश्नुते॥८॥**

**अन्यो न लिप्यते वैश्य कर्मणाऽन्यस्य कुत्रचित्।  
अपतन्नरके पापैस्तव भ्राता सुदारुणैः॥**

**त्वं च धर्मेण धर्मज्ञ स्वर्गे प्राप्नोषि शाश्वतम्॥९॥**

**विकुण्डल उवाच—**

**आबाल्यान्मम पापेषु न पुण्येषु रतं मनः।  
अस्मिञ्जन्मनि हे दूत दुष्कृतं हि कृतं मया॥ १०॥**

**देवदूत न जानामि सुकृतं कर्म चाऽऽत्मनः।  
यदि जानासि मत्पुण्यं तन्मे त्वं कृपया वद॥ ११॥**

**देवदूत उवाच—**

**शृणु वैश्य प्रवक्ष्यामि यत्त्वया पुण्यमर्जितम्।  
जानामि तदहं सर्वं त्वं वेत्सि सुनिश्चितम्॥१२॥**

**हरिमित्रसुतो विप्रः स्वमित्रो वेदपारगः।  
आसीत्तस्याऽऽश्रमः पुण्यो यमुनादक्षिणे तटे॥ १३॥**

**तेन सख्यं वने तस्मिंस्तव जातं विशां वर।  
तत्सङ्गेन त्वया स्नानं माघमासद्वयं तथा॥१४॥**

**कालिन्दीपुण्यपानीये सर्वपापहरे वरे।  
तत्तीर्थे लोकविख्याते नाम्ना पापप्रणाशने॥१५॥**

**एकेन सर्वपापेभ्यो विमुक्तस्त्वं विशांपते।  
द्वितीये माघपुण्येन प्राप्तः स्वर्गस्त्वयाऽनघ॥१६॥**

**त्वं तत्पुण्यप्रभावेन मोदस्य सततं दिवि।  
नरकेषु तव भ्राता महतीं नाम यातनाम्॥१७॥**

**छिद्यमानोऽसिपत्रैश्च भिद्यमानस्तु मुद्गरैः।  
चूर्ण्यमानः शिलापृष्ठे तप्ताङ्गारेषु भर्जितः॥१८॥**

**इति दूतवचः श्रुत्वा भ्रातृदुःखेन दुःखितः।  
पुलकाङ्कितसर्वाङ्गो दीनोऽसौ विनयान्वितः॥१९॥**

**उवाच तं देवदूतं मधुरं निपुणं वचः।  
मैत्री सप्तपदी साधो सतां भवति सत्फला॥२०॥**

**मित्रभावं विचिन्त्य त्वं मामुपाकर्तुमर्हसि।  
त्वत्तो हि श्रोतुमिच्छामि सर्वज्ञस्त्वं मतो मम॥२१॥**

**यमलोकं न पश्यन्ति कर्मणा केन मानवाः।  
गच्छन्ति निरयं येन तन्मे त्वं कृपया वद॥२२॥**

**देवदूत उवाच—**

**सम्यक्पृष्टं त्वया वैश्य नष्टपापोऽसि साम्प्रतम्।  
विशुद्धे हृदये पुंसां बुद्धिः श्रेयसि जायते॥ २३॥**

**यद्यप्यवसरो नास्ति मम सेवापरस्य वै।  
तथाऽपि च तव स्नेहात्प्रवक्ष्यामि यथामति॥ २४॥**

**कर्मणा मनसा वाचा सर्वावस्थासु सर्वदा।  
परपीडां न कुर्वन्ति न ते यान्ति यमालयम्॥ २५॥**

**न वेदैर्न च दानैश्च न तपोभिर्न चाध्वरैः।  
कथंचित्स्वर्गतिं यान्ति पुरुषाः प्राणिहिंसकाः॥२६॥**

**अहिंसा परमो धर्मो ह्यहिंसैव परं तपः।  
अहिंसा परमं दानमित्याहुर्मुनयः सदा॥२७॥**

**मशकान्सरीसृपान्दंशान्यकाद्यान्मानवांस्तथा।  
आत्मौपम्येन पश्यन्ति मानवा ये दयालवः॥२८॥**

**तप्ताङ्गारमयस्कीलं मादं प्रेततरङ्गिणीम्।  
दुर्गतिं नैव गच्छन्ति कृतान्तस्य च ते नराः॥२९॥**



**भूतानि येऽत्र हिंसन्ति जलस्थलचराणि च।  
जीवनार्थे च ते यान्ति कालसूत्रं च दुर्गतिम्॥ ३०॥**

**श्वमांसभोजनास्तत्र पूयशोणितपायिनः।  
मज्जन्तश्च वसापङ्के दष्टाः कीटैरधोमुखैः॥ ३१॥**

**परस्परं च खादन्तो ध्वान्ते चान्योन्यघातिनः।  
वसन्ति कल्पानेकांस्ते रुदन्तो दारुणं [रवम्](http://॑ "ख. ञ. म्। कृमियोनिशतं गत्वा स्था।")॥३२॥**

**नरकान्निःसृता वैश्य स्थावराः स्युश्चिरं तु ते।  
ततो गच्छन्ति ते क्रूरास्तिर्यग्योनिशतेषु च॥३३॥**

**प्रश्चाद्भवन्ति जातान्धाः काणाः कुब्जाश्च पङ्गवः।  
दरिद्राश्चाङ्गहीनाश्च मानुषाः प्राणिहिंसकाः॥३४॥**

**तस्माद्वैश्य परत्रेह कर्मणा मनसा गिरा।  
लोकद्वयसुखप्रेप्सुर्धर्मज्ञो न तदाचरेत्॥३५॥**

**लोकद्वये न विन्दन्ति सुखानि प्राणिहिंसकाः।  
ये न हिंसन्ति भूतानि न ते बिभ्यति कुत्रचित्॥३६॥**

**प्रविशन्ति यथा नद्यः समुद्रमृजुवक्रयाः।  
सर्वे धर्मा अहिंसायां प्रविशन्ति तथा दृढम्॥३७॥**

**स स्नातः सर्वतीर्थेषु सर्वयज्ञेषु दीक्षितः।  
अभयं येन भूतेभ्यो दत्तमत्र विशां वर॥३८॥**

**थे नियोगांश्च शास्त्रोक्तान्धर्माधर्मविमिश्रितान्।  
पालयन्तीह ये वैश्य न ते यान्ति यमालयम्॥३९॥**

**ब्रह्मचारी गृहस्थश्च वानप्रस्थो यतिस्तथा।  
स्वधर्मनिरताः सर्वे नाकपृष्ठे वसन्ति ते॥४०॥**

**यथोक्तचारिणः सर्वे वर्णाश्रमसमन्विताः।  
नरा जितेन्द्रिया यान्ति ब्रह्मलोकं तु शाश्वतम्॥४१॥**

**इष्टापूर्तरता ये च पञ्चयज्ञरताश्च ये।  
दयान्विताश्च ये नित्यं नेक्षन्ते ते यमालयम्॥४२॥**

**इन्द्रियार्थनिवृत्ता ये समर्था वेदवादिनः।  
अग्निपूजारता नित्यं ते विप्राः स्वर्गगामिनः॥४३॥**

**अदीनवदनाः शूराः शत्रुभिः परिवेष्टिताः।  
आहवेषु विपन्ना ये तेषां मार्गो दिवाकरः॥ ४४॥**

**अनाथस्त्रीद्विजार्थे च शरणागतपालने।  
प्राणांस्त्यजन्ति ये वैश्य न च्यवन्ति दिवस्तु ते॥४५॥**

**पङ्ग्ग्वन्धबालवृद्धांश्च रोग्यनाथदरिद्रितान्।  
ये पुष्णन्ति सदा वैश्य ते मोदन्ते सदा दिवि॥ ४६॥**

**गां दृष्ट्वा पङ्कनिर्मग्नां रोगमनं द्विजं तथा।  
उद्धरन्ति नरा ये च तेषां लोकोऽश्वमेधिनाम्॥ ४७॥**

**गोग्रासं ये प्रयच्छन्ति ये शुश्रूषन्ति गाः सदा।  
ये नाऽऽरोहन्ति गोपृष्ठे ते स्वर्लोकनिवासिनः॥४८॥**

**गर्तमात्रं तु ये चक्रुर्यत्र गौरतृषा भवेत्।  
यमलोकमदृष्ट्वैव ते यान्ति स्वर्गतिं नराः॥४९॥**

**अग्निपूजादेवपूजागुरुपूजारताश्च ये।  
द्विजपूजारता नित्यं ते विप्राः स्वर्गगामिनः॥५०॥**

**वापीकूपतडागादौ धर्मस्यान्तो न विद्यते।  
पिबन्ति स्वेच्छया यत्र जलस्थलचराः सदा॥ ५१॥**

**नित्यं दानपरः सोऽत्र कथ्यते विबुधैरपि।  
यथा यथा च पानीयं पिबन्ति प्राणिनो भृशम्॥५२॥**

**तथा तथाऽक्षयः स्वर्गे धर्मबुद्ध्या विशां वर।  
प्राणिनां जीवनं वारि प्राणा वारिणि संस्थिताः॥ ५३॥**

**नित्यस्नानेन पूयन्ते येऽपि पातकिनो नराः।  
प्रातः स्नानं हरेद्वैश्य बाह्याभ्यन्तरजं मलम्॥५४॥**

**प्रातः स्नानेन निष्पापो नरो न निरयं व्रजेत्।  
स्नानं विना तु यो भुङ्क्ते मलाशी स सदा नरः॥५५॥**

**[अस्नायी](http://॑ "क. 'यी नोप्रतस्तं।") यो नरस्तस्य विमुखाः पितृदेवताः।  
स्नानहीनो नरः पापः स्नानहीनो नरोऽशुचिः॥**

**अस्नायी नरकं भुक्त्वा [पुंस्कीटादिषु](http://॑ "ख. ञ. पुष्कसादिषु। ट. पुरीषादिषु।") जायते॥५६॥**

**ये पुनः स्रोतसि स्नानमाचरन्तीह पर्वणि।  
ते नैव नरकं यान्ति न जायन्ते कुयोनिषु॥ ५७॥**

**दुःस्वप्ना दुष्टचिन्ताश्च वन्ध्या भवन्ति सर्वदा।  
प्रातः स्नानेन शुद्धानां पुरुषाणां विशां वर॥५८॥**

**तिलांश्च तिलपात्रं च तिलप्रस्थं यथाविधि।  
दत्त्वा [प्रेतपतेर्भूमौ](http://॑ "ट. 'तगतिं भूयो न।") न व्रजन्ति नराः क्वचित्॥५९॥**

**पृथिवीं काञ्चनं गां च दत्वा दानानि षोडश।  
गत्वा न विनिवर्तन्ते स्वर्गलोकाद्विकुण्डल॥ ६०॥**

**पुण्यासु तिथिषु प्राज्ञो व्यतीपाते च संक्रमे।  
स्नात्वा दत्त्वा च यत्किंचिन्नैव मज्जति दुर्गतौ॥६१॥**



**नवाऽऽक्रामन्ति दातारो दारुणं रौरवं पथम्।  
इह लोके न जायन्ते कुले धनविवर्जिते॥६२॥**

**सत्यवादी सदामौनी प्रियवादी च यो नरः।  
अक्रोधनः समाचारो नातिवाद्यनसूयकः॥६३॥**

**सदा दाक्षिण्यसंपन्नः सदा भूतदयान्वितः।  
गोप्ता च परमर्माणां वक्ता परगुणस्य च॥ ६४॥**

**परस्वं तृणमात्रं च मनसाऽपि न यो हरेत्।  
न पश्यन्ति विशां श्रेष्ठ होते नरकयातनाम्॥६५॥**

**परापवादी पाखण्डः पापेभ्योऽपि मतोऽधिकः।  
पच्यते नरके तावद्यावदाभूतसंप्लवम्॥ ६६॥**

**बक्ता परुषवाक्यानां मन्तव्यो नरकागतः।  
संदेहो न विशां श्रेष्ठ पुनर्याति च दुर्गतिम्॥ ६७॥**

**न तीथैर्न तपोभिश्च कृतघ्नस्य च निष्कृतिः।  
सहते यातनां घोरां स नरो नरके चिरम्॥६८॥**

**पृथिव्यां यानि तीर्थानि तेषु मज्जति यो नरः।  
जितेन्द्रियो जिताहारो न स याति यमालयम्॥६९॥**

**न तीर्थे पातकं कुर्यान्न च तीर्थोपजीवनम्।  
तीर्थे प्रतिग्रहस्त्याज्यस्त्याज्यो धर्मस्य विक्रयः॥ ७०॥**

**दुर्जरं पातकं तीर्थे दुर्जरश्च प्रतिग्रहः।  
तीर्थे च दुर्जरं सर्वमेतत्किंनरकं व्रजेत्॥७१॥**

**सकृद्गङ्गाभसि स्नातः पूतो गाङ्गेयवारिणा।  
न नरो नरकं याति अपि पातकराशिकृत्॥७२॥**

**व्रतदानतपोयज्ञाः पवित्राणीतराणि च।  
गङ्गाबिन्द्वभिषिक्तस्य न समा इति नः श्रुतम्॥७३॥**

**अन्यतीर्थसमां गङ्गां यो ब्रवीति नराधमः।  
स याति नरकं वैश्य दारुणं रौरवं महत्॥७४॥**

**धर्मद्रनं ह्यपां बीजं वैकुण्ठचरणच्युतम्।  
धृतं मूर्ध्नि महेशेन यद्गाङ्गममलं जलम्॥७५॥**

**तद्ब्रह्मैव न संदेहो निर्गुणं प्रकृतेः परम्।  
तेन किं समतां गच्छेदपि ब्रह्माण्डगोचरे॥७६॥**

**गङ्गा गङ्गेति यो ब्रूयाद्योजनानां शतैरपि।  
नरो न नरकं याति किं तया सदृशं भवेत्॥७७॥**

**नान्येन दाते सद्यः क्रिया नरकदायिनी।  
गङ्गाम्भसि प्रयत्नेन स्नातव्यं तेन मानवैः॥७८॥**

**प्रतिग्रहनिवृत्तो यः प्रतिग्रहक्षमोऽपि सन्।  
स द्विजो द्योतते वैश्य तारारूपश्चिरं दिवि॥७९॥**

**गामुद्धरन्ति ये पाङ्काद्ये रक्षन्ति च रोगिणः।  
म्रियन्ते गोगृहे ये च तेषां नभसि तारकाः॥ ८०॥**

**यमलोकं न पश्यन्ति प्राणायामपरायणाः।  
अपि दुष्कृतकर्माणस्तैरेव हतकिल्बिषाः॥८१॥**

**दिवसे दिवसे वैश्य प्राणायामास्तु षोडश।  
अपि [ब्रह्महणं](http://॑ "ट. भातृहणं।") साक्षात्पुनन्त्यहरहः कृताः॥८२॥**

**तपांसि पानि तप्यन्ते व्रतानि नियमाश्च ये।  
गोसहस्रप्रदानं च प्राणायामस्तु तत्समः॥८३॥**

**अव्विन्दुं यः कुशाग्रेण मासे मासे नरः पिवेत्।  
संवत्सरशतं साग्रं प्राणायामस्तु तत्समः॥ ८४॥**

**पातकं तु महद्यच्च तथा क्षुद्रोपपातकम्।  
प्राणायामैः क्षणात्सर्वं भस्मसात्कुरुते नरः॥८५॥**

**मातृवत्परदारान्ये मन्यन्ते वै नरोत्तमाः।  
न ते यान्ति नरश्रेष्ठ कदाचिद्यमयातनाम्॥८६॥**

**मनसाऽपि परेषां यः कलत्राणि न सेवते।  
सह लोकद्वयेनास्ति तेन वैश्य धरा धृता॥८७॥**

**तस्माद्धर्मान्वितैस्त्याज्यं परदारोपसेवनम्।  
नयन्ति परदारास्तु नरकानेकविंशतिम्॥८८॥**

**लोभो न जायते येषां परदारेषु मानसे।  
ते यान्ति देवलोकं तु न यमं वैश्यसत्तम॥८९॥**

**शश्वत्क्रोधनिदानेषु यः क्रोधेन न जीयते।  
जितस्वर्गः स मन्तव्यः पुरुषोऽक्रोधनो भुवि॥ ९०॥**

**मातरं पितरं पुत्र आराधयति देववत्।  
अप्राप्ते वार्धके काले न याति च यमालयम्॥९१॥**

**पितुश्चाधिकभावेन येऽर्चयन्ति गुरुं नराः।  
भवन्त्यतिथयो लोके ब्रह्मणस्ते विशां वर॥९२॥**

**इह चैव स्त्रियो धन्याः शीलस्य परिरक्षणात्।  
शीलभङ्गे च नारीणां यमलोकः सुदारुणः॥९३॥**

**शीलं रक्ष्यं सदा स्त्रीभिर्दुष्टसङ्गविवर्जनात्।  
शीलेन हि परः स्वर्गः स्त्रीणां वैश्य न संशयः॥ ९४॥**

**शूद्रस्य पाकयज्ञेन निषिद्धाचरणेन च।  
दुर्गतिर्विहिता वैश्य तस्य सा नारकी गतिः॥९५॥**



**विचारयन्ति ये शास्त्रं वेदाभ्यासरताश्च ये।  
पुराणं संहितां ये च श्रावयन्ति पठन्ति च॥९६॥**

**व्याकुर्वन्ति स्मृतिं ये च ये धर्मप्रतिबोधकाः।  
वेदान्तेषु निषण्णा ये तैरियं जगती धृता॥ ९७॥**

**तत्तदभ्यासमाहात्म्यैः सर्वे ते इतकिल्बिषाः।  
गच्छन्ति ब्रह्मणो लोकं यत्र मोहो न विद्यते॥ ९८॥**

**ज्ञानमज्ञाय यो दद्याद्वेदशास्त्रसमुद्भवम्।  
अपि वेदास्तमर्चन्ति भवबन्धविदारणम्॥९९॥**

**श्रूयतामद्भुतं ह्येतद्रहस्यं वैश्यसत्तम।  
संमतं धर्मराजस्य सर्वलोकामृतप्रदम्॥१००॥**

**न यमं यमलोकं च न भूतान्घोरदर्शनान्।  
पश्यन्ति वैष्णवा नूनं सत्यं सत्यं मयोदितम्॥ १०१॥**

**प्राहास्मान्यमुनाभ्राता सदैव हि पुनः पुनः।  
भवद्भिर्वैष्णवास्त्याज्या न ते स्युर्मम गोचराः॥ १०२॥**

**स्मरन्ति ये सकृद्भूताः प्रसङ्गेनापि केशवम्।  
ते विध्वस्ताखिलाघौघा यान्ति विष्णोः परं पदम्॥ १०३॥**

**दुराचारो दुष्कृतोऽपि सदाचाररतोऽपि यः।  
भवद्भिः स सदा त्याज्यो विष्णुं च भजते नरः॥१०४॥**

**वैष्णवो यद्गृहे भुङ्क्ते येषां वैष्णवसंगतिः।  
तेऽपि वः परिवार्याः स्युस्तत्सङ्गहतकिल्बिषाः॥ १०५॥**

**इत्थं वैश्यानुशास्त्यस्मान्देवो दण्डधरः सदा।  
अतो नो वैष्णवा यान्ति राजधानीं यमस्य तु॥१०६॥**

**विष्णुभक्तिं विना नृणां पापिष्ठानां विशां वर।  
उपायो नास्ति नास्त्यन्यः संतर्तुं नरकाम्बुधिम्॥ १०७॥**

**श्वपाकमपि नेक्षेत लोकेष्टं वैश्य वैष्णवम्।  
वैष्णवो वर्णबाह्योऽपि पुनाति भुवनत्रयम्॥१०८॥**

**एतावताऽलमघनिर्हरणाय पुंसां संकीर्तनं भगवतो गुणकर्मनाम्नाम्॥**  
**विक्रुश्य पुत्रमघवान्यदजामिलोऽपि नारायणेति म्रियमाण इयाय मुक्तिम्॥१०९॥**

**नरके तु चिरं मनाः पूर्वे ये च कुलद्वये।  
तदैव यान्ति ते स्वर्ग यदाऽर्चन्ति मुदा हरिम्॥११०॥**

**विष्णुभक्तस्य ये दासा वैष्णवान्नभुजश्च ये।  
ते तु क्रतुभुजां वैश्य गतिं यान्ति निराकुलाः॥ १११॥**

**प्रार्थयेद्वैष्णवस्यान्नं प्रयत्नेन विचक्षणः।  
सर्वपापविशुद्धयर्थं तदभावे जलं पिबेत्॥११२॥**

**गोविन्देति जपन्मन्त्रं कुत्रचिन्म्रियते यदि।  
स नरो न यमं पश्येत्तं च नेक्षामहे वयम्॥ ११३॥**

**साङ्गं समुद्रं सध्यानं सऋषिच्छन्ददैवतम्।  
दीक्षया विधिवन्मन्त्रं जपेद्वै द्वादशाक्षरम्॥११४॥**

**अष्टाक्षरेण मन्त्रेण ये जपन्ति नरोत्तमाः।  
तान्दृष्ट्वा ब्रह्महा शुध्येद्भाजते विष्णुवत्स्वयम्॥ ११५॥**

**शङ्खिनश्चक्रिणो भूत्वा ब्रह्माभ्यन्तरगामिनः।  
वसन्ति वैष्णवे लोके विष्णुरूपेण ते नराः॥११६॥**

**हृदि सूर्ये जले वाऽथ प्रतिमास्थण्डिलेऽपि च।  
समभ्यर्च्य हरिं यान्ति नरास्तद्वैष्णवं पदम्॥ ११७॥**

**अथवा सर्वदा पूज्यो वासुदेवो मुमुक्षुभिः।  
शालग्रामे मणौ चक्रे वज्रकीटविनिर्मिते॥११८॥**

**अधिष्ठानं हि तद्विष्णोः सर्वपापप्रणाशनम्।  
सर्वपुण्यप्रदं वैश्य सर्वेषामपि मुक्तिदम्॥११९॥**

**यः पूजयेद्धरिं चक्रे शालग्रामशिलोद्भवे।  
राजसूयसहस्रेण तेनेष्टं प्रतिवासरे॥१२०॥**

**सदा नमन्ति वेदान्ता ब्रह्म निर्वाणमच्युतम्।  
तत्प्रसादो भवेन्नृणां शालग्रामशिलार्चनात्॥१२१॥**

**महाकाष्ठस्थितो वह्निर्मुखस्थाने प्रकाशते।  
यथा तथा हरिर्व्यापी शालग्रामे प्रकाशते॥ १२२॥**

**अपि पापसमाचाराः कर्मण्यनधिकारिणः।  
शालग्रामार्चका वैश्य नैव यान्ति यमालयम्॥ १२३॥**

**न तथा रमते लक्ष्म्यां न तथा स्पुवरे हरिः।  
शालग्रामशिलाचक्रे यथा स रमते सदा॥१२४॥**

**अग्निहोत्रं कृतं तेन दत्ता पृथ्वी ससागरा।  
येनार्चितो हरिश्चक्रे शालग्रामशिलोद्भवे॥ १२५॥**

**शिला द्वादश भो वैश्य शालग्रामशिलोद्भवाः।  
विधिवत्पूजिता येन तस्य पुण्यं वदामि ते॥१२६॥**

**कोटद्वादशलिङ्गैस्तु पूजितैः स्वर्णपङ्कजैः।  
यत्स्याद्वादशकालेषु दिनेनैकेन तद्भवेत्॥१२७॥**

**यः पुनः पूजयेद्भक्त्या शालग्रामशिलोशतम्।  
उषित्वा स हरेर्लोके चक्रवर्तीह जायते॥१२८॥**



**कामैः क्रोधैः प्रलोभैश्व व्याप्तो योऽत्र नराधमः।  
सोऽपि याति हरेर्लोकं शालग्राम शिलार्चनात्॥ १२९॥**

**यः पूजयेच गोविन्दं शालग्रामे मुदा नरः।  
आभूतसंप्लवं यावन्न स प्रच्यवते दिवः॥ १३०॥**

**बिना तीर्थैर्विना दानैर्विना यज्ञैर्विना [मतिम्](http://॑ "ख. ञ. व्रतैः।")।  
मुक्तिं यान्ति नरा वैश्य शालग्राम शिलार्चमात्॥१३१॥**

**नरकं गर्भवासं च तिर्यक्त्वं कृमियोनिताम्।  
न याति वैश्य पापोऽपि शालग्रामशिलार्चकः॥१३२॥**

**दीक्षाविधानमन्त्रज्ञो यश्चक्रे बलिमाहरेत्।  
गङ्गागोदावरीरेवा नद्यो मुक्तिमदाश्च याः॥**

**निवसन्तीह ताः सर्वाः शालग्रामशिलाजले॥१३३॥**

**नैवेद्यैर्विविधैः पुष्पैर्धूपदीपैर्विलेपनैः।  
गीतवादित्रस्तोत्राद्यैः शालग्रामशिलार्चनम्॥१३४॥**

**कुरुते मानवो यस्तु कलौ भक्तिपरायणः।  
कल्पकोटिसहस्राणि रमते संनिधौ हरेः॥१३५॥**

**लिङ्गैस्तु कोटिभिर्द्दृष्टैर्यत्फलं पूजितैस्तृतैः।  
शालग्राम शिलायास्तु ह्येकेनाह्ना ह तत्फलम्॥१३६॥**

**सकृदभ्यर्चिते लिङ्गे शालग्रामशिलोद्भवे।  
मुक्तिं प्रयान्ति मनुजा नूनं सांख्येन वर्जिताः॥ १३७॥**

**शालग्राम शिलारूपी यत्र तिष्ठति केशवः।  
तत्र देवाः सुरा यक्षा भुवनानि चतुर्दश॥१३८॥**

**शालग्रामशिलायां तु यः श्राद्धं कुरुते नरः।  
पितरस्तस्य तिष्ठन्ति तृप्ताः कल्पशतं दिवि॥ १३९॥**

**ये पिबन्ति नरा नित्यं शालग्रामशिलाजलम्।  
पञ्चगव्यसहस्रैस्तु सेवितैः किं प्रयोजनम्॥१४०॥**

**कोटितीर्थसहस्रैस्तु सेवितैः किं प्रयोजनं।  
तोयं यदि पिवेत्पुण्यं शालग्रामशिलाङ्गजम्॥१४१॥**

**शालग्रामशिला यत्र तत्तीर्थं योजनत्रयम्। **  
**तत्र दानं च होमं च सर्वं कोटिगुणं भवेत्॥ १४२॥**

**शालग्राम शिलातोयं यः पिवेद्विन्दुना समम्।  
मातृस्तन्यं पुनर्नैव स पिवेद्विष्णुभाग्नरः॥१४३॥**

**शालग्रामसमीपे तु क्रोशमात्रं समन्ततः।  
कीटकोऽपि मृतो याति वैकुण्ठं भुवनं परम्॥१४४॥**

**शालग्रामशिलाचक्रं यो दद्याद्दानमुत्तमम्।  
भूचक्रं तेन दत्तं स्यात्सशैलवनकाननम्॥१४५॥**

**शालग्रामशिलाया यो मूल्यमुत्पादयेन्नरः।  
विक्रेता चानुमन्ता यः परीक्षासु च मोदते॥१४६॥**

**ते सर्वे नरकं यान्ति यावदाभूतसंप्लवम्।  
अतस्तं वर्जयेद्वैश्य चक्रस्य क्रयविक्रयम्॥१४७॥**

**बहुनोक्तेन किं वैश्य कर्तव्यं पापभीरुणा।  
स्मरणं वासुदेवस्य सर्वपापहरं हरेः॥१४८॥**

**तपस्तप्त्वा नरो घोरमरण्ये नियतेन्द्रियः।  
यत्फलं समवाप्नोति तन्नत्वा गरुडध्वजम्॥१४९॥**

**कृत्वाऽपि बहुशः पापं नरो मोहसमन्वितः।  
न याति नरकं नत्वा सर्वपापहरं हरिं॥१५०॥**

**पृथिव्यां यानि तीर्थानि पुण्यान्यायतनानि च।  
तानि सर्वाण्यवाप्नोति विष्णोर्नामानुकीर्तनात्॥१५१॥**

**देवं शार्ङ्गधरं विष्णुं ये प्रपन्नाः परायणाः।  
न तेषां यमसालोक्यं न ते स्युर्नरकौकसः॥१५२॥**

**वैष्णवः पुरुषो वैश्य शिवनिन्दां करोति यः।  
न विन्देद्वैष्णवं लोकं स याति नरकं महत्॥१५३॥**

**उपोष्यैकादशीमेकां प्रसङ्गेनापि मानवः।  
न याति यातनां [यामीमिति](http://॑ "ख. ञ मीमेति लोकं स वैष्णवम्।") लोमशतः श्रुतम्॥ १५४॥**

**नेद्दृशं पावनं किंचित्त्रिषु लोकेषु विद्यते।  
उभयं पद्मनाभस्य दिनं पातकनाशनम्॥१५५॥**

**तावत्पापानि देहेऽस्मिन्वसन्तीह विशां वर।  
यावन्नोपवसेज्जन्तुः पद्मनाभदिनं शुभम्॥१५६॥**

**अश्वमेधसहस्राणि राजसूयशतानि च।  
एकादश्युपवासस्य कलां नार्हन्ति षोडशीम्॥१५७॥**

**एकादशेन्द्रियैः पापं यत्कृतं वैश्य मानवैः।  
एकादश्युपवासेन तत्सर्वं क्लियं व्रजेत्॥१५८॥**

**एकादशीसमं किंचित्पुण्यं लोके न विद्यते।  
व्याजेनापि कृता यैस्तु वशं यान्ति न भास्करेः॥१५९॥**

**स्वर्गमोक्षप्रदा ह्येषा शरीरारोग्यदायिनी।  
सुकलत्रप्रदा ह्येषा जीवत्पुत्रप्रदायिनी॥१६०॥**

**न गङ्गा न गया वैश्य न काशी न च पुष्करम्।  
न चापि वैष्णवं क्षेत्रं तुल्यं हरिदिनेन तु॥१६१॥**



**यमुना चन्द्रभागा न तुल्या हरिदिनेन तु।  
अनायासेन येनात्र प्राप्यते वैष्णवं पदम्॥ १६२॥**

**रात्रौ जागरणं कृत्वा समुपोष्य हरेर्दिने।  
दश वै पैतृके पक्षे मातृके दश पूर्वजाः॥**

**प्रियाया दश ये वैश्य तानुद्धरति निश्चितम्॥१६३॥**

**द्वंदसङ्गं परित्यक्त्वा नागारिकृतकेतनाः।  
स्रग्विणः पीतवसनाः प्रयान्ति हरिमन्दिरम्॥ १६४॥**

**बालत्वे यौवने वाऽपि वार्धके वा विशां वर।  
उपोष्यैकादशीं नूनं नैति पापोऽतिदुर्गतिम्॥१६५॥**

**उपोष्येह त्रिरात्राणि कृत्वा वा तीर्थमज्जनम्।  
दत्त्वा हेमतिलान्गाश्च स्वर्ग यान्तीह मानवाः॥१६६॥**

**तीर्थे स्नान्ति न ये वैश्य न दत्तं काञ्चनं च यैः।  
नैव तप्तं तपः किंचित्ते स्युः सर्वत्र दुःखिताः॥१६७॥**

**संक्षिप्य कथितं धर्मं नरकस्य निरूपणम्।  
अद्रोहः सर्वभूतेषु वाङ्मनःकायकर्मभिः॥ १६८॥**

**इन्द्रियाणां निरोधश्च दानं च हरिसेवनम्।  
वर्णाश्रमक्रियाणां च पालनं विधितः सदा॥१६९॥**

**स्वर्गार्थी सर्वदा वैश्य तपो दानं न कीर्तयेत्।  
यथाशक्ति तथा दद्यादात्मनो हितकाम्यया॥१७०॥**

**उपानद्वस्त्रदत्तानि पत्रं मूलं फलं जलम्।  
अवन्ध्यं दिवसं कार्ये दरिद्रेणापि वैश्यक॥१७१॥**

**इह लोके परे चैव न दत्तं नोपतिष्ठते।  
दातारो नैव पश्यन्ति तां तां वै यमयातनाम्॥**

**दीर्घायुषो धनाढ्याश्च भवन्तीह पुनः पुनः॥१७२॥**

**किमत्र बहुनोक्तेन यान्त्यधर्मेण दुर्गतिम्।  
आरोहन्ति दिवं धर्मैर्नराः सर्वत्र सर्वदा॥१७३॥**

**तेन बालत्वमारभ्य कर्तव्यो धर्मसंग्रहः।  
इति ते कथितं सर्वं किमन्यच्छ्रोतुमिच्छसि॥१७४॥**

**वैश्य उवाच—**

**श्रुत्वा त्वद्वचनं सौम्य प्रसन्नं चित्तमेव मे।  
गङ्गोदं पापहं सद्यः पापहारि सतां वचः॥१७५॥**

**उपकर्तुं प्रियं वक्तुं गुणो नैसर्गिकः सताम्।  
शीतांशुः क्रियते केन शीतलोऽमृतमण्डलः॥१७६॥**

**देवदूत ततो ब्रूहि कारुण्यान्मम पृच्छतः।  
नरकान्निष्कृतिः सद्यो भ्रातुर्मे जायते कथम्॥ १७७॥**

**इति तस्य वचः श्रुत्वा देवदूतो जगाद ह।  
ध्यानं दृष्ट्वा क्षणं [ध्यात्वां](http://॑ "ट. त्वा अब्रवीद्वाक्यमुत्तमम। यं।") तन्मैत्रीरज्जुबन्धनः॥१७८॥**

**यत्ते वैश्याष्टमे पुण्यं त्वया जन्मनि संचितम्।  
तद्भात्रे दीयतां सर्वं स्वर्गं तस्य यदीच्छसि॥ १७९॥**

**विकुण्डल उवाच—**

**किं तत्पुण्यं कथं जातं किं जन्म च पुरातनम्।  
तत्सर्वे कथ्यतां दूत ततो दास्यामि सत्वरम्॥ १८०॥**

**देवदूत उवाच—**

**भृणु वैश्य प्रवक्ष्यामि तत्पुण्यं च सहेतुकम्।  
पुरा मधुवने पुण्य ऋषिरासीच्च शाकुनिः॥१८१॥**

**तपोध्ययनसंपन्नस्तेजसा ब्रह्मणा समः।  
जज्ञिरे तस्य रेवत्यां नव पुत्रा ग्रहा इव॥१८२॥**

**ध्रुवः शाली बुधस्तारो ज्योतिष्मानुत पञ्चमः।  
अग्निहोत्ररता होते गृहधर्मेषु रेमिरे॥१८३॥**

**निर्मोहो जितकामश्च [ध्यानकाष्ठो](http://॑ "ख. ञ. नकोशी गु। ") गुणाधिकः।  
एते गृहविरक्ताश्च चत्वारो द्विजसूनवः॥१८४॥**

**चतुर्थाश्रममापन्नाः सर्वकामविनिस्पृहाः।  
ग्रामैकवासिनः सर्वे निःसङ्गा निष्परिग्रहाः॥ १८५॥**

**निराशा निष्प्रयत्नाश्च समलोष्टाश्मकाञ्चनाः।  
येन केनचिदाच्छन्ना येन केनचिदासि (शि) ताः॥ १८६॥**

**सायंगृहास्तथा नित्यं नित्यं ध्यानपरायणाः।  
जितनिद्रा जिताहारा वातशीतसहिष्णवः॥१८७॥**

**पश्यन्तो विष्णुरूपेण जगत्सर्वे चराचरम्।  
चरन्ति लीलया पृथ्वीं तेऽन्योन्यं मौनमास्थिताः॥१८८॥**

**न कुर्वन्ति क्रियां [कांचिदर्यमात्रं](http://॑ "ट. 'दल्पम।") हि योगिनः।  
दृष्टज्ञाना असंदेहाश्विद्विकारविशारदाः॥१८९॥**

**एवं ते तव विप्रस्य पूर्वमष्टमजन्मनि।  
तिष्ठतो मध्यदेशेषु पुत्रदारकुटुम्बिनः॥१९०॥**



**गेहं तावकमाजग्मुर्मध्याह्ने क्षुत्पिपासिताः।  
वैश्वदेवान्तरे काले त्वया दृष्टा गृहाङ्गणे॥१९१॥**

**सगद्गदं साश्रुनेत्रं सहर्षं च ससंभ्रमम्।  
दण्डवत्प्रणिपातेन बहुमानपुरःसरम्॥१९२॥**

**प्रणम्य चरणैर्मूर्ध्ना कृत्वा पाणियुगाञ्जलिम्।  
तदाऽभिनन्दिताः सर्वे त्वया सूनृतया गिरा॥१९३॥**

**अद्य मे सफलं जन्म जीवितं सफलं तथा।  
अद्य विष्णुः प्रसन्नो मे सनाथोऽथास्मि पावनः॥ १९४॥**

**धन्योऽस्य गृहं धन्यं धन्या अद्य कुटुम्बिनः।  
ममाद्य पितरो धन्या धन्या गावः श्रुतं धनम्॥१९५॥**

**गदृष्टौ भवतां पादौ तापत्रयहरौ मया।  
भवतां दर्शनं यस्माद्धन्यस्यैव हरेरिव॥१९६॥**

**एवं संपूज्य कृत्वा तु पादप्रक्षालनं तथा।  
धृतं मूर्ध्नि विशां श्रेष्ठ [श्रद्धया](http://॑ "ञ. या भवता जलम्। ग.।") परया तदा॥१९७॥**

**यत्र पादोदकं वैश्य श्रद्धया शिरसा धृतम्।  
गन्धपुष्पाक्षतैर्धूपैदींपैर्भावपुरःसरम्॥१९८॥**

**संपूज्य सुन्दरान्नेन भोजिता यतयस्तथा।  
तृप्ताः परमहंसास्ते विश्रान्ता मन्दिरे निशि॥१९९॥**

**ध्यायन्तश्च परं ब्रह्म यज्ज्योतिर्ज्योतिषां मतम्।  
तेषामातिथ्यजं पुण्यं जातं यत्ते विशां बर॥२००॥**

**न तद्वक्त्रसहस्रेण वक्तुं शक्नोम्यहं खलु।  
भूतानां प्राणिनः श्रेष्ठाः प्राणिनां मतिजीविनः॥**

**मतिमत्सु नराः श्रेष्ठा नरेषु ब्रह्मजातयः॥२०१॥**

**ब्राह्मणेषु च विद्वांसो विद्वत्सु कृतबुद्धयः।  
कृतबुद्धिषु कर्तारः कर्तृषु [ब्रह्मवेदिनः](http://॑ "ख.ञ. 'नः। यतयश्च सु।")॥२०२॥**

**अत एव सुपूज्यास्ते तस्माच्छ्रेष्ठा जगत्त्रये।  
तत्संगतिर्विशां श्रेष्ठ महापातकनाशिनी॥२०३॥**

**विश्रान्ता गृहिणो गेहे संतुष्टा ब्रह्मवेदिनः।  
आजन्मसंचितं पापं नाशयन्तीक्षणेन वै॥२०४॥**

**संचितं यद्गृहस्थस्य पापमामरणान्तिकम्।  
विनिर्दहति तत्सर्वमेकरात्रोषितो यतिः॥२०५॥**

**स्वभ्रात्रे देहि तत्पुण्यं नरकाद्येन मुच्यते।  
इति दूतवचः श्रुत्वा ददौ पुण्यं स सत्वरम्॥**

**हृष्टेन चेतसा भ्राता निरयात्सोऽपिनिर्गतः॥२०६॥**

**देवैस्तौ पुष्पवर्षेण पूजितौ च दिवं गतौ।  
ताभ्यां संपूजितः सम्यग्गतो दूतो यथागतः॥२०७॥**

**अखिलभुवनबोधं देवदूतस्य वाक्यं निगमवचनतुल्यं वैश्यपुत्रो निशम्य॥  
स्वकृत सुकृतदानाद्भातरं तारयित्वा सुरपतिवरलोकं तेन सार्धं जगाम॥२०८॥**

**इतिहासमिमं राजन्यः पठेच्छृणुयादपि। स गोसहस्रदानस्य विशोको लभते फलम्॥**

इति श्रीमहापुराणे पाद्म आदिखण्ड एकत्रिंशोऽध्यायः॥ ३१॥  
**आदितः श्लोकानां समष्ट्यङ्काः—१७५२**

———————

अथ द्वात्रिंशोऽध्यायः।

——————

**नारद उवाच—**

**ततो गच्छेत राजेन्द्र सुगन्धं लोकविश्रुतम्।  
सर्वपापविशुद्धात्मा ब्रह्मलोके महीयते॥१॥**

**रुद्रावर्ते ततो गच्छेतीर्थसेवी नराधिप।  
तत्र स्नात्वा नरो राजन्स्वर्गलोके महीयते॥२॥**

**गङ्गायाश्च नरश्रेष्ठ सरस्वत्याश्च संगमे।  
स्नातोऽश्वमेधमाप्नोति स्वर्गलोकं च गच्छति॥३॥**

**तत्र कर्णह्रदे स्नात्वा देवमभ्यर्च्य शंकरम्।  
न दुर्गतिमवाप्नोति स्वर्गलोकं च गच्छति॥४॥**

**ततः कुब्जाम्रकं गच्छेतीर्थसेवी यथाक्रमम्।  
गोसहस्रमवाप्रोति स्वर्गलोकं च गच्छति॥५॥**

**अरुन्धतीवटं गच्छेत्तीर्थसेवी नराधिप।  
सामुद्रकमुपस्पृश्य त्रिरात्रोपोषितो नरः॥**

**गोसहस्रफलं विन्द्यात्स्वर्गलोकं च गच्छति॥६॥**



**ब्रह्मावर्तं ततो गच्छेद्ब्रह्मचारी समाहितः।  
अश्वमेधमवाप्नोति स्वर्गलोकं च गच्छति॥७॥**

**यमुनाप्रभवं गच्छेत्समुपस्पृश्य यामुनम्।  
अश्वमेधफलं लब्ध्वा ब्रह्मलोके महीयते॥८॥**

**दवसंक्रमणं प्राप्य तीर्थं त्रैलोक्यविश्रुतम्।  
अश्वमेधमवाप्नोति स्वर्गलोकं च गच्छति॥९॥**

**सिन्धोश्च प्रभवं गत्वा सिद्धगन्धर्वसेवितम्।  
तत्रोष्य रजनीः पञ्च दद्याद्बहुसुवर्णकम्॥१०॥**

**अथ देवीं समासाद्य नरः परमदुर्गमम्।  
अश्वमेधमवाप्नोति गच्छेच्चौशनसीं गतिम्॥११॥**

**ऋषिकुल्यां समासाद्य वसिष्ठं चैव भारत।  
वसिष्ठं समतिक्रम्य सर्वे वर्णा द्विजातयः॥१२॥**

**ऋषिकुल्या नरः स्नात्वा ऋषिलोकं प्रपद्यते।  
यदि तत्र वसेन्मासं शाकाहारो नराधिप॥ १३॥**

**भृगु समासाद्य वाजिमेधफलं लभेत्।  
गत्वा वीरप्रमोक्षं च सर्वपापैः प्रमुच्यते॥१४॥**

**कृतिकामघयोश्चैव तीर्थमासाद्य दुर्लभम्।  
अभिष्टोमातिरात्राभ्यां फलं प्राप्नोति पुण्यकृत्॥१५॥**

**ततः संध्यां समासाद्य् विद्यातीर्थमनुत्तमम्।  
उपस्पृशेत्स विद्यानां सर्वासां परमो भवेत्॥१६॥**

**महाश्रमे वसेद्रात्रिं सर्वपापप्रमोचने।  
एककालं निराहारो लोकान्संवसते शुभान्॥१७॥**

**षष्ठ[कालोपवासेन](http://॑ "ख. ञ.नरः पुण्यो महाश्रमे। तीं।") मासमुष्य महालये।  
तीर्णस्तारयते जन्तुन्दश पूर्वान्दशापरान्॥१८॥**

**दृष्ट्वा [महेश्वरं](http://॑ "ख. ञ. महाश्रमं।") पुण्यं परं सुरनमस्कृतम्।  
कृतार्थः सर्वकृत्येषु न शोचेन्मरणं क्वचित्॥**

**सर्वपापविशुद्धात्मा बिन्धाद्व हु सुवर्णकम्॥१९॥**

**अथ वेतसिकां गच्छेत्पितामहनिषेविताम्।  
अश्वमेधमवाप्नोति गतिं च परमां व्रजेत्॥२०॥**

**अथ सुन्दरिकां तीर्थं प्राप्य सिद्धनिषेविताम्।  
रूपस्य भागी भवति दृष्टमेतत्पुरातनैः॥२१॥**

**ततो ब्राह्मणिकां गत्वा ब्रह्मचारी समाहितः।  
पद्मवर्णेन यानेन ब्रह्मलोकं प्रपद्यते॥२२॥**

**ततश्च नैमिषं गच्छेत्पुण्यं द्विजनिषेवितम्।  
तत्र नित्यं निवसति ब्रह्मा देवगणैः सह॥२३॥**

**नैमिषं प्रार्थयानस्य पापस्यार्धं प्रणश्यति।  
प्रविष्टमानस्तु नरः सर्वपापात्प्रमुच्यते॥२४॥**

**तत्र मासं वसेद्धीरो नैमिषे तीर्थतत्परः।  
पृथिव्यां यानि तीर्थानि नैमिषे तानि भारत॥२५॥**

**अभिषेकं तत्र कृत्वा नियतो नियताशनः।  
[राजसूयस्य](http://॑ "क. गवामयस्य।") यज्ञस्य फलं प्राप्नोति मानवः॥२६॥**

**पुनात्यासप्तमं चैव कुलं भरतसत्तम।  
यस्त्यजेन्नैमिषे प्राणानुपवासपरायणः॥२७॥**

**समोदेत्स्वर्गलोकस्थ एवमाहुर्मनीषिणः।  
नित्यं मेध्यं च पुण्यं च नैमिषं नृपसत्तम॥२८॥**

**गङ्गोद्भेदं समासाद्य त्रिरात्रोपोषितो नरः।  
वाजपेयमवाप्नोति ब्रह्मभूतो भवेत्सदा॥२९॥**

**सरस्वतीं समासाद्य तर्पयेत्पितृदेवताः।  
सारस्वतेषु लोकेषु मोदते नात्र संशयः॥३०॥**

**ततश्च [बहुदां](http://॑ " ख. इ. ञ. ट. ड. बाहुदां।") गच्छेत्तीर्थसेवी नराधिप।  
तत्रोष्य रजनीमेकां स्वर्गलोके महीयते॥**

**देवसत्रस्य यज्ञस्य फलं प्राप्नोति मानवः॥३१॥**

**ततश्च रजनीं गच्छेत्पुण्यां पुण्यजनैर्वृताम्।  
पितृदेवार्चनरतो वाजपेयमवाप्नुयात्॥३२॥**

**विमलाशोकमासाद्य विराजति यथा शशी।  
तत्रोष्य रजनीमेकां स्वर्गलोके महीयते॥३३॥**

**गोमतारं ततो गच्छेत्सरयूतीर्थमुत्तमम्।  
यत्र रामो गतः स्वर्गं सभृत्यबलवाहनः॥३४॥**

**[देहं](http://॑ "ट. गेहं।") त्यक्त्वा पुरा राजंस्तस्य तीर्थस्य तेजसा।  
रामस्य च प्रसादेन व्यवसायाश्च भारत॥३५॥**

**तस्मिंस्तीर्थे नरः स्नात्वा गोप्रतारे नराधिप।  
सर्वपापविशुद्धात्मा स्वर्गलोके महीयते॥३६॥**

**रामतीर्थे नरः स्नात्वा गोमत्यां कुरुनन्दन।  
अश्वमेधमवाप्नोति पुनाति स्वकुलं नरः॥३७॥**



**शतसाहस्रकं तत्र तीर्थं भरतसत्तम।  
तत्रोपस्पर्शनं कृत्वा नियतो नियताशनः॥**

**गोसहस्रफलं पुण्यमाप्नोति भरतर्षभ॥३८॥**

**ततो गच्छेत धर्मज्ञ ऊर्ध्वस्थानमनुत्तमम्।  
कोटितीर्थे नरः स्नात्वा अर्चयित्वा गुहं नृप॥३९॥**

**गोसहस्रफलं विन्द्यात्तेजस्वी चापि जायते।  
ततो वाराणसीं गत्वा अर्चयित्वा वृषध्वजम्॥४०॥**

**कपिलानां ह्रदे स्नात्वा राजसूयफलं लभेत्।  
मार्कण्डेयस्य राजेन्द्र तीर्थमासाद्य दुर्लभम्॥ ४१॥**

**गोमतीगयोश्चैव संगमे लोकविश्रुते।  
अग्निष्टोममवाप्नोति कुलं चैव समुद्धरेत्॥४२॥**

इति श्रीमहापुराणे पाद्म आदिखण्डे द्वात्रिंशोऽध्यायः॥ ३२॥  
**आदितः श्लोकानां समष्ट्यङ्काः—१७९४**

**—————**  
अथ त्रयस्त्रिंशोऽध्यायः।

**—————**

**युधिष्ठिर उवाच—**

**वाराणस्याश्च माहात्म्यं संक्षेपात्कथितं त्वया।  
विस्तरेण मुने ब्रूहि तदा प्रीणाति मे मनः॥ १॥**

**नारद उवाच—**

**अत्रेतिहासं वक्ष्यामि वाराणस्या गुणाश्रयम्।  
यस्य श्रवणमात्रेण मुच्यते ब्रह्महत्यया॥२॥**

**मेरुशृङ्गे पुरा देवमीशानं त्रिपुरद्विपम्।  
दिव्यासनगता देवी महादेवमपृच्छत॥३॥**

**देव्युवाच—**

**देवदेव महादेव भक्तानामार्तिनाशन।  
कथं त्वां पुरुषो देवमचिरादेव पश्यति॥४॥**

**सांख्ययोगस्तथा ध्यानं कर्मयोगोऽथ वैदिकः।  
आयासबहुला लोके यानि चान्यानि शंकर॥५॥**

**येन विश्रान्तचित्तानां योगिनां कर्मिणामपि।  
दृश्यो हि भगवान्सूक्ष्मः सर्वेपामथ देहिनाम्॥ ६॥**

**एतद्गुह्यतमं ज्ञानं गूढं ब्रह्मादिसेवितम्।  
हिताय सर्वभूतानां ब्रूहि कामाङ्गनाशन॥७॥**

**ईश्वर उवाच—**

**अवाच्यमन्त्रविज्ञानं ज्ञानमज्ञैर्बहिष्कृतम्।  
वक्ष्ये तव यथातत्त्वं यदुक्तं परमर्षिभिः॥८॥**

**परं गुह्यतमं क्षेत्रं मम वाराणसी पुरी।  
सर्वेषामेव भूतानां संसारार्णवतारिणी॥९॥**

**तत्र भक्त्या महादेवि मदीयं व्रतमास्थिताः।  
निवसन्ति महात्मानः परं नियममास्थिताः॥१०॥**

**उत्तमं सर्वतीर्थानां स्थानानामुत्तमं च तत्।  
ज्ञानानामुत्तमं ज्ञानमविमुक्तं परं मम॥११॥**

**स्थानान्तरपवित्राणि तीर्थान्यायतनानि च।  
श्मशानसंस्थितान्येव दिव्यभूमिगतानि च॥१२॥**

**भूर्लोके नैव संलग्नमन्तरिक्षे ममालयम्।  
अमुक्तास्तन्न पश्यन्ति मुक्ताः पश्यन्ति चेतसा॥१३॥**

**श्मशानमेतद्विख्यातमविमुक्तमिति श्रुतं।  
कालो भूत्वा जगदिदं संहराम्यत्र सुन्दरि॥१४॥**

**देवीदं सर्वगुह्यानां स्थानं प्रियतरं मम।  
मद्भक्तास्तत्र गच्छन्ति मामेव प्रविशन्ति च॥१५॥**

**दत्तं जप्तं हुतं चेष्टं तपस्तप्तं कृतं च यत्।  
[ध्यानमध्ययनं](http://॑ " ख. ञ. ट. मध्यापनं।") ज्ञानं सर्वे तत्राक्षयं भवेत्॥१६॥**

**जन्मान्तरसहस्रेषु यत्पापं पूर्वसंचितम्।  
अविमुक्तं प्रविष्टस्य तत्सर्वं व्रजति क्षयम्॥१७॥**

**ब्राह्मणाः क्षत्रिया वैश्याः शूद्राश्च वर्णसंकराः।  
स्त्रियो म्लेच्छाश्च ये चान्ये संकीर्णाः पापयोनयः॥१८॥**

**कीटाः पिपीलिकाश्चैव ये चान्ये मृगपक्षिणः।  
काले संनिधनं प्राप्ता अविमुक्ते वरानने॥१९॥**

**चन्द्रार्धमौल्यरूयक्षा महावृषभवाहनाः।  
शिवे मम पुरे देवि जायन्ते तत्र मानवाः॥२०॥**



**नाविमुक्ते मृतः कश्चिन्नरकं याति किल्बिषी।  
ईश्वरानुगृहीता हि सर्वे यान्ति परां गतिम्॥२१॥**

**मोक्षं सुदुर्लभं मत्वा संसारं चातिभीषणम्।  
अर्चनाचरणे मुक्त्वा वाराणस्यां बसेन्नरः॥२२॥**

**दुर्लभा तपसा चापि मृतस्य परमेश्वरि।  
यत्र तत्र विपन्नस्य गतिः संसारमोक्षणी॥२३॥**

**प्रसादाज्जायते सम्बन्ध शैलेन्द्रनन्दिनि।  
अप्रवृद्धा न पश्यन्ति मम मायाविमोहिताः॥२४॥**

**विष्मूत्ररेतसां मध्ये ते वसन्ति पुनः पुनः।  
हन्यमानोऽपि यो विद्वान्वसेद्विघ्न शतैरपि॥२५॥**

**स याति परमं स्थानं यत्र गत्वा न शोचति।  
जन्ममृत्युजरामुक्तं परं यान्ति शिवालयम्॥२६॥**

**अपुनर्मरणानां हि सा गतिर्मोक्षकाङ्क्षिणाम्।  
यां प्राप्य कृतकृत्यं स्यादिति मन्यन्ति पण्डिताः॥२७॥**

**न दानैर्न तपोभिश्व न यज्ञैर्नापि विद्यया।  
प्राप्यते गतिरुत्कृष्टा याऽविमुक्ते तु लभ्यते॥२८॥**

**नानावर्णा विवर्णाश्च चाण्डालाद्या जुगुप्सिताः।  
किल्बिषैः पूर्णदेहाश्च विशिष्टैः पातकैस्तथा॥२९॥**

**भेषजं परमं तेषामविमुक्तं विदुर्बुधाः।  
अविमुक्तं परं ज्ञानमविमुक्तं परं पदम्॥३०॥**

**अविमुक्तं परं तत्रमविमुक्तं परं शिवम्।  
कृत्वा वै नैष्ठिकीं दीक्षामविमुक्ते वसन्ति ये॥**

**तेषां तत्परमं ज्ञानं ददाम्यन्ते परं पदम्॥३१॥**

**प्रयागं नैमिषारण्यं श्रीशैलोऽथ महाबलम्।  
केदारं भद्रकर्णे तु गया पुष्करमेव च॥३२॥**

**कुरुक्षेत्रं भद्रकोटिर्नर्मदाऽऽम्रातकेश्वरी।  
शालग्रामं च कुब्जाम्रं कोकामुखमनुत्तमम्॥**

**प्रभासं विजयेशानं गोकर्णं भद्रकर्णकम्॥३३॥**

**एतानि पुण्यस्थानानि त्रैलोक्ये विश्रुतानि ह।  
न यास्यन्ति परं तत्त्वं वाराणस्यां यथा मृताः॥३४॥**

**वाराणस्यां विशेषेण गङ्गा त्रिपथगामिनी।  
प्रविष्टा नाशयेत्पापं जन्मान्तरशतैः कृतम्॥३५॥**

**अन्यत्र सुलभा गङ्गा श्राद्धं दानं तपो जपः।  
व्रतानि सर्वमेवैतद्वाराणस्यां सुदुर्लभम्॥३६॥**

**जपेच्च जुहुयान्नित्यं ददात्यर्चयतेऽमरान्।  
वायुभक्षश्च सततं वाराणस्यां स्थितो नरः॥३७॥**

**यदि पापो यदि शठो यदि वाऽधार्मिको नरः।  
वाराणसीं समासाद्य पुनाति सकलं कुलम्॥३८॥**

**वाराणस्यां येऽर्चयन्ति महादेवं स्तुवन्ति वै।  
सर्वपापविनिर्मुक्तास्ते विज्ञेया गणेश्वराः॥३९॥**

**अन्यत्र योगज्ञानाभ्यां संन्यासादथ वाऽन्यतः।  
प्राप्यते तत्परं स्थानं सहस्रेणैव जन्मनाम्॥४०॥**

**ये भक्ता देवदेवेशि वाराणस्यां वसन्ति वै।  
ते विन्दन्ति परं मोक्षमेकेनैव तु जन्मना॥४१॥**

**यत्र योगस्तथा ज्ञानं मुक्तिरेकेन जन्मना।  
अविमुक्तं तदासाद्य नान्यदिच्छेत्तपोवनम्॥४२॥**

**यतो मयाऽविमुक्तं तदविमुक्तं ततः स्मृतम्।  
तदेव गुह्यं गुणानामेतद्विज्ञानमुच्यते॥४३॥**

**ज्ञानाज्ञानाभिनिष्ठानां परमानन्दमिच्छताम्।  
या गतिर्विदिता सुभ्रूः साऽविमुक्ते मृतस्य तु॥४४॥**

**यानि चैवाविमुक्तान्ये देशे दृष्टानि कृत्स्नशः।  
पुरी वाराणसी तेभ्यः स्थानेभ्यो ह्यधिका शुभा॥४५॥**

**यत्र साक्षान्महादेवी देहान्ते स्वयमीश्वरः।  
व्याचष्टे तारकं ब्रह्म तत्रैव विमुक्तके॥४६॥**

**यत्तत्परतरं तत्त्वमविमुक्तमिति श्रुतम्।  
एकेन जन्मना देवि वाराणस्यां तदामुयात्॥४७॥**

**भ्रूमध्ये नाभिमध्ये च हृदये चैव मूर्धनि।  
[यथाऽविमुक्तमादित्ये](http://॑ "ट. 'तमित्येव वा ") वाराणस्यां व्यवस्थितम्॥४८॥**

**वरणायास्तथा चास्या मध्ये वाराणसी पुरी।  
तत्रैव संस्थितं तत्रं नित्यमेवं विमुक्तकम्॥४९॥**

**वाराणस्याः परं स्थानं न भूतं न भविष्यति।  
यत्र नारायणो देवो महादेवो दिवीश्वरः॥५०॥**

**तत्र देवाः सगन्धर्वाः सयक्षोरगराक्षसाः।  
उपासते मां सततं देवदेवः पितामहः॥५१॥**

**महापातकिनो देवि ये तेभ्यः पापकृतमाः।  
वाराणसीं समासाद्य ते यान्ति परमां गतिम्॥५२॥**



**तस्मान्मुमुक्षुर्नियतो वसेद्वै मरणान्तकम्।  
वाराणस्यां महादेवाज्ज्ञानं लब्ध्वा विमुच्यते॥५३॥**

**किं तु विना भविष्यन्ति पापोपहतचेतसः।  
ततो नैवाऽऽचरेत्पापं कायेन मनसा गिरा॥५४॥**

**एतद्रहस्यं देवानां पुराणानां च सुव्रते।  
अविमुक्ताश्रयज्ञानं न कश्विद्वेत्ति तत्त्वतः॥५५॥**

**नारद उवांच—**

**देवतानामृषीणां च शृण्वतां परमेष्ठिनाम्।  
[देवदेवेन](http://॑ "ट. देव्यंदे ।") कथितं सर्वपापविनाशनम्॥५६॥**

**यथा नारायणः श्रेष्ठो देवानां पुरुषोत्तमः।  
यथेश्वराणां गिरिशः स्थानानामेतदुत्तमम्॥५७॥**

**यैः समाराधितो रुद्रः पूर्वस्मिनेकजन्मनि।  
ते विन्दन्ति परं क्षेत्रमविमुक्तं शिवालयम्॥५८॥**

**कलिकल्मषसंभूता येषामपहता मतिः।  
न तेषां वेदितुं शक्यं स्थानं तत्परमेष्ठिनः॥५९॥**

**ये स्मरन्ति सदा कालं वदन्ति च पुरीमिमाम्।  
तेषां विनश्यति क्षिप्रमिहामुत्र च पातकम्॥६०॥**

**यानि चेह प्रकुर्वन्ति पातकानि कृतालयाः।  
नाशयेत्तानि सर्वाणि देवः कालतनुः शिवः॥६१॥**

**आगच्छेत्तदिदं स्थानं सेवितं मोक्षकाङ्क्षिभिः।  
मृतानां च पुनर्जन्म न भूयो भवसागरे॥६२॥**

**तस्मात्सर्वप्रयत्नेन वाराणस्यां वसेन्नरः।  
योगी वाऽप्यथवाऽयोगी पापी वा पुण्यकृत्तमः॥६३॥**

**न लोकवचनात्पत्रोर्न चैव गुरुवादतः।  
मतिर्न क्रमणीया स्यादविमुक्तगतिं प्रति॥६४॥**

इति श्रीमहापुराणे पाद्म आदिखण्डे वाराणसीमाहात्म्ये त्रयस्त्रिंशोऽध्यायः॥ ३३॥  
**आदितः श्लोकानां समष्ट्यङ्काः—१८५७**

——————  
अथ चतुस्त्रिंशोऽध्यायः।

————

**नारद उवाच—**

**तत्रेदं विमलं लिङ्गमोङ्कारं नाम शोभनम्।  
यस्य स्मरणमात्रेण मुच्यते सर्वपातकैः॥१॥**

**एतत्परतरं ज्ञानं पञ्चायतनमुत्तमम्।  
सेवितं मुनिभिर्नित्यं वाराणस्यां विमोक्षणम्॥२॥**

**तत्र साक्षान्महादेवः पञ्चायतनविग्रहः।  
रमते भगवान् रुद्रो जन्तूनामपवर्गदः॥३॥**

**यत्तत्पाशुपतं ज्ञानं पञ्चायतनमुच्यते।  
तदेतद्विमलं लिङ्गमोङ्कारं समुपस्थितम्॥४॥**

**शान्त्यतीता तथा शान्तिर्विद्या चैवापरावरा।  
प्रतिष्ठा च निवृत्तिश्च पञ्चात्मं लिङ्गमैश्वरम्॥ ५॥**

**पश्चानामपि देवानां ब्रह्मादीनां समाश्रयम्।  
ओङ्कारबोधकं लिङ्गं पञ्चायतनमुच्यते॥६॥**

**संस्मरेदैश्वरं लिङ्गं पश्चायतनमव्ययम्।  
देहान्ते तत्परं ज्योतिरानन्दं विशते बुधः॥७॥**

**तत्र देवर्षयः पूर्वं सिद्धा ब्रह्मर्षयस्तथा।  
उपास्य देवमीशानमापुरन्तः परं पदम्॥८॥**

**मत्स्योदर्यास्तटे पुण्ये स्थानं गुह्यतमं शुभम्।  
गोचर्ममात्रं राजेन्द्र ओंकारेश्वरमुत्तमम्॥९॥**

**कृत्तिवासेश्वरं लिङ्गं मध्यमेश्वरमुत्तमम्।  
विश्वेश्वरं तथोंकारं कन्दर्पेश्वरमेव च॥१०॥**

**एतानि गुह्यलिङ्गानि वाराणस्यां युधिष्ठिर।  
न कश्विदिह जानाति विना शंभोरनुग्रहात्॥११॥**

**कृत्तिवासेश्वरस्यैव माहात्म्यं शृणु पार्थिव।  
तस्मिन्स्थाने पुरा दैत्यो हस्ती भूत्वा शिवान्तिकम्॥१२॥**

**ब्राह्मणान्हन्तुमायातो यत्र नित्यमुपासते।  
तेषां लिङ्गान्महादेवः प्रादुरासीत्त्रिलोचनः॥१३॥**

**रक्षणार्थं महादेवो भक्तानां भक्तवत्सलः।  
हत्वा गजाकृतिं दैत्यं शूलेनावज्ञया हरः॥१४॥**

**वासस्तस्याकरोत्कृत्तिं कृत्तिवासेश्वरस्ततः।  
तत्र सिद्धिं परां प्राप्ता मुनयो हि युधिष्ठिर॥१५॥**



**तेनैव च शरीरेण प्राप्तास्तत्परमं पदम्।  
विद्याविद्येश्वरा रुद्राः शिवा ये च प्रकीर्तिताः॥ १६॥**

**कृत्तिवासेश्वरं लिङ्गं नित्यमाश्रित्य संस्थिताः।  
ज्ञात्वा कलियुगं घोरमधर्मबहुलं जनाः॥**

**कृत्तिवासं न मुञ्चन्ति कृतार्थास्ते न संशयः॥१७॥**

**जन्मान्तरसहस्रेण मोक्षोऽन्यत्राऽऽप्यते न वा।  
एकेन जन्मना मोक्षः कृत्तिवासेऽत्र लभ्यते॥ १८॥**

**आलयं [सर्वसिद्धानामेतत्स्थानं](http://॑ "ट.॰सिद्धीना। ") वदन्ति हि।  
गोपितं देवदेवेन महादेवेन शंभुना॥१९॥**

**युगे युगे ह्यत्र दान्ता ब्राह्मणा वेदपारगाः।  
उपासते महात्मानं जपन्ति शतरुद्रियम्॥२०॥**

**स्तुवन्ति सततं देवं त्र्यम्बकं कृत्तिवाससम्।  
ध्यायन्ति हृदये देवं स्थाणुं सर्वान्तरं शिवम्॥ २१॥**

**गायन्ति सिद्धाः किल गीतकानि वाराणसीं ये निवसन्ति विप्राः।  
तेषामथैकेन भवेन मुक्तिर्ये कृत्तिवासं शरणं प्रपन्नाः॥२२॥**

**संप्राप्य लोके जगतामभीष्टं सुदुर्लभं विप्रकुलेषु जन्म॥  
ध्याने समाधाय जपन्ति रुद्रं ध्यायन्ति चित्ते यतयो महेशम्॥२३॥**

**आराधयन्ति प्रभुमीशितारं वाराणसीमध्यगता मुनीन्द्राः।  
यजन्ति यज्ञैरभिसंधिहीनाः स्तुवन्ति रुद्रं प्रणमन्ति शंभुम्॥२४॥**

**नमो भवायामलयोगधाम्ने स्थाणुं प्रपद्ये गिरिशं पुराणम्।  
स्मरामि रुद्रं हृदये निविष्टं जाने महादेवमनेकरूपम्॥२५॥**

इति श्रीमहापुराणे पाद्म आदिखण्डे वाराणसीमाहात्म्ये चतुस्त्रिंशोऽध्यायः॥ ३४॥  
**आदितः लोकानां समष्ट्यङ्काः****—****१८८२**

**—————**  
अथ पञ्चत्रिंशोऽध्यायः।

**—————**

**नारद उवाच—**

**अथान्यत्तत्र वै लिङ्गं कपर्दीश्वरमव्ययम्।  
स्नात्वा तत्र विधानेन तर्पयित्वा पितृ न्नृप॥**

**मुच्यते सर्वपापेभ्यो भुक्तिं मुक्तिं च विन्दति॥१॥**

**पिशाचमोचनं नाम तीर्थमन्यत्ततः स्थितम्।  
तत्राऽऽश्चर्यमयो देवो मुक्तिदः सर्वदोषहा॥२॥**

**कश्चिद्दैत्यो जगामेदं शार्दूलो घोररूपधृक्।  
मृगीमेकां भक्षयन्तं कपर्दीश्वरमुत्तमम्॥३॥**

**तत्र सा भीतहृदया कृत्वा कृत्वा प्रदक्षिणम्।  
धावमाना सुसंभ्रान्ता व्याघ्रस्य वशमागता॥४॥**

**तां विदार्य नखैस्तीक्ष्णैः शार्दूलः स महाबलः।  
जगाम चान्यविजनं देशं दृष्ट्वा मुनीश्वरान्॥ ५॥**

**मृतमात्रा च सा बाला कपर्दीशाग्रतो मृगी।  
अदृश्यत महाज्वाला व्योम्नि सूर्यसमप्रभा॥ ६॥**

**त्रिनेत्रा नीलकण्ठा च शशाङ्काङ्कितमूर्धजा।  
वृषाधिरूढा पुरुषैस्तादृशैरेव संवृता॥७॥**

**पुष्पवृष्टिं विमुञ्चन्ति खेचरास्तत्समन्ततः।  
गणेश्वरी स्वयं भूत्वा न दृष्टा तत्क्षणात्ततः॥८॥**

**दृष्ट्वा तदाश्चर्यवरं प्रशशंसुः सुरादयः।  
तन्महेशस्य वै लिङ्गं कपर्दीश्वरमुत्तमम्॥९॥**

**स्मृत्वैवाशेषपापौघात्क्षिप्रमेव विमुच्यते।  
कामक्रोधादयो दोषा वाराणसीनिवासिनाम्॥१०॥**

**विघ्नाः सर्वे विनश्यन्ति कपर्दीश्वरपूजनात्।  
तस्मात्सदैव द्रष्टव्यं कपर्दीश्वरमुत्तमम्॥११॥**

**पूजितव्यं प्रयत्नेन स्तोतव्यं वैदिकैः स्तवैः।  
[ध्यायतां](http://॑ " ख. ञ. ध्यातव्यं चात्र नियतं योगिभिः शान्तचित्तकः। जप्तव्यं स्नातकैर्ब्रह्म कपर्दीशसमीपतः। ब्र।") चात्र नियतं योगिनां शान्तचेतसाम्॥ १२॥**



**जायते योगसिद्धिः सा षण्मासेन न संशयः।  
ब्रह्महत्यादयः पापा विनश्यन्त्यस्य पूजनात्॥ १३॥**

**पिशाचमोचने कुण्डे स्नातस्य तु समासतः।  
तस्मिन्क्षेत्रे पुरा विप्रस्तपस्वी संशितव्रतः॥१४॥**

**शङ्कुकर्ण इति ख्यातः पूजयामास शंकरम्।  
जजाप रुद्रमनिशं प्रणवं ब्रह्मरूपिणम्॥१५॥**

**पुष्पधूपादिभिः स्तोत्रैर्नमस्कारैः प्रदक्षिणैः।  
उपासीतात्र योगात्मा कृत्वा दीक्षां तु नैष्ठिकीम्॥१६॥**

**कदाचिदागतं प्रेतं पश्यति स्म क्षुधाऽन्वितम्।  
अस्थिचर्मपिनद्धाङ्गं निश्वसन्तं मुहुर्मुहुः॥ १७॥**

**दृष्ट्वा स मुनिश्रेष्ठः कृपया परया युतः।  
प्रोबाच को भवान्कस्माद्देशादेशमिमं श्रितः॥१८॥**

**तस्मै पिशाचः क्षुधया पीड्यमानोऽब्रवीद्वचः।  
पूर्वजन्मन्यहं विप्रो धनधान्यसमन्वितः॥**

**पुत्रपौत्रादिभिर्युक्तः कुटुम्बभरणोत्सुकः॥१९॥**

**न पूजिता मया देवा गावोऽप्यतिथयस्तथा।  
न कदाचित्कृतं पुण्यमल्पं वाऽनल्पमेव वा॥२०॥**

**एकदा भगवान्देवो गोबृषेश्वरवाहनः।  
विश्वेश्वरो वाराणस्यां दृष्टः स्पृष्टो नमस्कृतः॥ २१॥**

**तदाऽचिरेण कालेन पञ्चत्वमहमागतः।  
न दृष्टं तन्महाघोरं यमस्य सदनं मुने॥२२॥**

**पिपासयाऽऽधुनाऽक्रान्तो न जानामि हिताहितम्।  
यदि कंचित्समुद्धर्तुमुपायं पश्यसि प्रभो॥ २३॥**

**कुरुष्व तं नमस्तुभ्यं त्वामहं शरणं गतः।  
इत्युक्तः शङ्कुकर्णोऽथ पिशाचमिदमब्रवीत्॥ २४॥**

**त्वादृशो न हि लोकेऽस्मिन्विद्यते पुण्यकृत्तमः।  
यत्त्वया भगवान्पूर्वे द्दृष्टो विश्वेश्वरः शिवः॥ २५॥**

**संस्पृष्टो वन्दितो भूयः कोऽन्यस्त्वत्सद्दृशो भुवि।  
तेन कर्मविपाकेन देशमेतं समागतः॥ २६॥**

**स्नानं कुरुष्व शीघ्रं त्वमस्मिन्कुण्डे समाहितः।  
येनेमां कुत्सितां योनिं क्षिप्रमेव प्रहास्यसि॥२७॥**

**स एवमुक्तो मुनिना पिशाचो दयालुना देववरं त्रिनेत्रम्।  
स्मृत्वा कपर्दीश्वरमीशितारं चक्रे समाधाय मनोऽवगाहम्॥२८॥**

**सदाऽवगाढो मुनिसंनिधाने ममार दिव्याभरणोपपन्नः।  
अदृश्यतार्कप्रतिमो विमाने शशाङ्कचिह्नीकृतचारुमौलिः॥२९॥**

**विभाति रुद्रैः सहितो दिविष्ठैः समावृतो योगिभिरप्रमेयैः।  
सवालखिल्यादिभिरेष देवो यथोदये भानुरशेषदेवः॥३०॥**

**स्तुवन्ति सिद्धा दिवि देवसंघा नृत्यन्ति दिव्याप्सरसोऽभिरामाः।  
मुञ्चन्ति वृष्टिं कुसुमाम्बुमिश्रां गन्धर्वविद्याधरकिंनराद्याः॥३१॥**

**संस्तूयमानोऽथ मुनीन्द्रसंघैरवाप्य बोधं भगवत्प्रसादात्।  
समाविशन्मण्डलमेतदग्रयं त्रयीमयं यत्र विभाति रुद्रः॥३२॥**

**दृष्ट्वा विमुक्तं स पिशाचभूतं मुनिः प्रहृष्टो मनसा महेशम्।  
विचिन्त्य रुद्रं कविमेकमग्निं प्रणम्य तुष्टाव कपर्दिनं तम्॥३३॥**

**शङ्कुकर्ण उवाच—**

**कपर्दिनं त्वां परतः परस्ताङ्गोप्तारमेकं पुरुषं पुराणम्।  
व्रजामि योगेश्वरमीशितारमादित्यमग्निं कपिलाधिरूढम्॥३४॥**

**त्वां ब्रह्मसारं हृदि संनिविष्टं हिरण्मयं योगिनमादिमन्तम्।  
व्रजामि रुद्रं शरणं दिविष्ठं महामुनिं ब्रह्ममयं पवित्रम्॥३५॥**

**सहस्रपादाशिशिरोभियुक्तं सहस्ररूपं तमसः परस्तात्।  
तं ब्रह्मपारं प्रणमामि शंभुं हिरण्यगर्भादिपतिं त्रिनेत्रम्॥३६॥**



**यत्र प्रसूतिर्जगतो विनाशो येनाऽऽवृतं सर्वमिदं शिवेन।  
तं ब्रह्मपारं भगवन्तमीशं प्रणम्य नित्यं शरणं प्रपद्ये॥३७॥**

**अलिङ्गमालोकविहीनरूपं स्वयंप्रभुं चित्पतिमेकरूपम्।  
तं ब्रह्मपारं परमेश्वरं त्वां नमस्करिष्ये न यतोऽन्यदस्ति॥३८॥**

**यं योगिनस्त्यक्तसबीजयोगा लब्ध्वा समाधिं परमात्मभूताः।  
पश्यन्ति देवं प्रणतोऽस्मि नित्यं तं ब्रह्मपारं भवतः स्वरूपम्॥३९॥**

**न यत्र नामादिविशेषक्लृप्तिर्म संद्दृशे तिष्ठति यत्स्वरूपम्।  
तं ब्रह्मपारं प्रणतोऽस्मि नित्यं स्वयंभुवं त्वां शरणं प्रपद्ये॥४०॥**

**यद्वेदवादाभिरता विदेहं सब्रह्मविज्ञानमभेदमेकम्।  
पश्यन्त्यनेकं भवतः स्वरूपं तं ब्रह्मपारं प्रणतोऽस्मि नित्यम्॥४१॥**

**यतः प्रधानं पुरुषः पुराणो बिभर्ति तेजः प्रणमन्ति देवाः।  
नमामि तं ज्योतिषि संनिविष्टं कालं बृहन्तं भवतः स्वरूपम्॥४२॥**

**व्रजामि नित्यं शरणं गुहेशं स्थाणुं प्रपद्ये गिरिशं पुराणम्।  
शिवं प्रपद्ये हरमिन्दुमौलिं पिनाकिनं त्वां शरणं व्रजामि॥४३॥**

**स्तुखैवं शङ्कुकर्णोऽपि भगवन्तं कपर्दिनम्।  
पपात दण्डवद्भूमौ प्रोच्चरन्प्रणवं परम्॥४४॥**

**तत्क्षणात्परमं लिङ्गं प्रादुर्भूतं शिवात्मकम्।  
ज्ञानमानन्दमत्यन्तं कोटिज्वालाग्निसंनिभम्॥ ४५॥**

**शङ्कुकर्णोऽथ मुक्तात्मा तदात्मा सर्वगोऽमलः।  
विलिल्ये बिमले लिङ्गे तदद्भुतमिवाभवत्॥४६॥**

**एतद्रहस्यमाख्यातं माहात्म्यं ते कपर्दिनः।  
न कश्विद्वेत्ति तमसा विद्वानप्यत्र मुह्यति॥४७॥**

**य इमां शृणुयान्नित्यं कथां पापप्रणाशिनीं।  
त्यक्तपापो विशुद्धात्मा रुद्रसामीप्यमाप्नुयात्॥ ४८॥**

**पठेच्च सततं शुद्धो ब्रह्मपारं महास्तवम्।  
प्रतर्मध्याह्नसमये स योगं प्राप्नुयात्परम्॥४९॥**

इति श्रीमहापुराणे पाद्म आदिखण्डे वाराणसीमाहात्म्ये पञ्चत्रिंशोऽध्यायः॥ ३५॥  
**आदितः श्लोकानां समष्ट्यङ्काः—१९३१**

**—————**  
अथ षट्त्रिंशोऽध्यायः।

**————**

**नारद उवाच—**

**वाराणस्यां महाराज मध्यमेशं परात्परम्।  
तस्मिन्स्थाने महादेवो देव्या सह महेश्वरः॥१॥**

**रमते भगवान्नित्यं रुद्रैश्च परिवारितः।  
तत्र पूर्वं हृषीकेशो विश्वात्मा देवकीसुतः॥२॥**

**उवास वत्सरं कृष्णः सदा पाशुपतैर्युतः।  
भस्मोद्धूलितसर्वाङ्गो रुद्राध्ययनतत्परः॥**

**आराधयन्हरिः शंभुं कृत्वा पाशुपतं व्रतम्॥३॥**

**तस्य ते बहवः शिष्या ब्रह्मचर्यपरायणाः।  
लब्ध्वा तद्वदनाज्ज्ञानं द्दृष्टवन्तो महेश्वरम्॥४॥**

**तस्य देवो महादेवः प्रत्यक्षं नीललोहितः।  
ददौ कृष्णस्य भगवान्वरदो वरमुत्तमम्॥५॥**

**येऽर्चयन्ति च गोविन्दं मद्भक्ता विधिपूर्वकम्।  
तेषां तदैश्वरं ज्ञानमुत्पत्स्यति जगन्मयम्॥६॥**

**नमंस्योऽर्चयितव्यश्च ध्यातव्यो मत्परैर्जनैः।  
भविष्यन्ति न संदेहो मत्प्रसादाद्विजातयः॥७॥**

**येऽत्र द्रक्ष्यन्ति देवेशं स्नात्वा देवं पिनाकिनम्।  
ब्रह्महत्यादिकं पापं तेषामाशु विनश्यति॥ ८॥**

**प्राणांस्त्यक्ष्यन्ति ये मर्त्याः पापकर्मरता अपि।  
ते यान्ति तत्परं स्थानं नात्र कार्या विचारणा॥ ९॥**



**धन्यास्तु खलु ते विज्ञा मन्दाकिन्यां कृतोदकाः।  
अर्चयित्वा महादेवं मध्यमेश्वरमीश्वरम्॥ १०॥**

**ज्ञानं दानं तपः श्राद्धं पिण्डनिर्वपणं त्विह।  
एकैकशः कृतं कर्म पुनात्यासप्तमं कुलम्॥११॥**

**संनिहत्यामुपस्पृश्य राहुग्रस्ते दिवाकरे।  
यत्फलं लभते मर्त्यस्तस्माद्दशगुणं त्विह॥१२॥**

**एवमुक्तं महाराज माहात्म्यं मध्यमेश्वरे।  
यः शृणोति परं भक्त्या स याति परमं पदम्॥ १३॥**

इति श्रीमहापुराणे पाद्म आदिखण्डे वाराणसीमाहात्म्ये षट्त्रिंशोऽध्यायः॥ ३६॥  
**आदितः श्लोकानां समष्ट्यङ्काः—१९४४**

——————  
अथ सप्तत्रिंशोऽध्यायः।

————

**नारद उवाच—**

**अन्यानि च महाराज तीर्थानि पावनानि तु।  
वाराणस्यां स्थितानीह संशृणुष्व युधिष्ठिर॥१॥**

**प्रयागादधिकं तीर्थं प्रयागं परमं शुभम्।  
विश्वरूपं तथा तीर्थं तालतीर्थमनुत्तमम्॥२॥**

**आकाशाख्यं महातीर्थं तीर्थं चैवाऽऽर्षभं परम्।  
सुनीलं च महातीर्थं गौरीतीर्थमनुत्तमम्॥३॥**

**प्राजापत्यं तथा तीर्थं स्वर्गद्वारं तथैव च।  
जम्बुकेश्वरमित्युक्तं धर्माख्यं तीर्थमुत्तमम्॥४॥**

**गयातीर्थं परं तीर्थं तीर्थं चैव महानदी।  
नारायणं परं तीर्थं वायुतीर्थमनुत्तमम्॥५॥**

**ज्ञानतीर्थं परं गुह्यं वाराहं तीर्थमुत्तमम्।  
यमतीर्थं महापुण्यं तीर्थं संमूर्तिकं शुभम्॥६॥**

**अग्नितीर्थं महाराज कलशेश्वरमुत्तमम्।  
नागतीर्थे सोमतीर्थं सूर्यतीर्थं तथैव च॥७॥**

**पर्वताख्यं महागुह्यं मणिकर्ण्यमनुत्तमम्।  
घटोत्कचं तीर्थवरं श्रीतीर्थं च पितामहम्॥८॥**

**गङ्गातीर्थं तु देवेशं ययातेस्तीर्थमुत्तमम्।  
कापिलं चैव सोमेशं ब्रह्मतीर्थमनुत्तमम्॥९॥**

**तत्र लिङ्गं पुराणीयं स्थातुं ब्रह्मा यथाऽऽ (दाऽऽ) गतः।  
तदानीं स्थापयामास विष्णुस्तल्लिङ्गमैश्वरम्॥१०॥**

**ततः स्नात्वा समागम्य ब्रह्मा प्रोवाच तं हरिम्।  
[मयाऽऽनीतमि](http://॑ "ख. ञ. या विनिर्मित लि ।")दं लिङ्गं कस्मात्स्थापितवानसि॥११॥**

**तमाह विष्णुस्त्वत्तोऽपि रुद्रे भक्तिर्द्दृढा मम।  
तस्मात्प्रतिष्ठितं लिङ्गं नाम्ना तत्र भविष्यति॥ १२॥**

**भूतेश्वरं तथा तीर्थं तीर्थं धर्मसमुद्भवम्।  
गन्धर्वतीर्थं सुन्नुभं वाह्नेयं तीर्थमुत्तमम्॥१३॥**

**दौर्वासिकं व्योमतीर्थं चन्द्रतीर्थं युधिष्ठिर।  
चिन्ताङ्गदेश्वरं तीर्थं पुण्यं विद्याधरेश्वरम्॥१४॥**

**केदारं तीर्थमुपग्राख्यं कालंजरमनुत्तमम्।  
सारस्वतं प्रभासं च रुद्रकर्णह्रदं शुभम्॥१५॥**

**कोकिलाख्यं महातीर्थं तीर्थं चैव महालयम्।  
हिरण्यगर्भं गोप्रेक्षं तीर्थं चैबमनुत्तमम्॥१६॥**

**उपशान्तं शिवं चैव व्याघ्रेश्वरमनुत्तमम्।  
त्रिलोचनं महातीर्थं लोकार्कं चोत्तराहयम्॥१७॥**

**कपालमोचनं तीर्थं ब्रह्महत्याविनाशनम्।  
शुक्रेश्वरं महापुण्यमानन्दपुरमुत्तमम्॥१८॥**

**एवमादीनि तीर्थानि वाराणस्यां स्थितानि वै।  
न शक्यं विस्तराद्वक्तुं कल्पकोटिशतैरपि॥ १९॥**

इति श्रीमहापुराणे पाद्म आदिस्वण्डे वाराणसीमाहात्म्यै सप्तत्रिंशोऽध्यायः॥ ३७॥  
**आदितः श्लोकानां समष्ट्यङ्काः****—****१९६३**

**———————**  
अथाष्टात्रिंशोऽध्यायः।

**——————**

**नारद उवाच—**

**वाराणस्याश्च माहात्म्यं तस्यां तीर्थानि च प्रभो।  
कथितानि समासेन तीर्थान्यन्यानि संश्रुणु॥ १॥**



**ततो गयां समासाद्य ब्रह्मचारी समाहितः।  
अश्वमेधमवाप्नोति गमनादेव भारत॥२॥**

**यत्राक्षय्यवटो नाम त्रिषु लोकेषु विश्रुतः।  
पितॄणां तत्र वै दत्तमक्षयं भवति प्रभो॥३॥**

**महानद्यामुपस्पृश्य तर्पयेत्पितृदेवताः।  
अक्षयानाप्नुयाल्लोकान्कुलं चैव समुद्धरेत्॥४॥**

**ततो ब्रह्मसरो गच्छेद्ब्रह्मारण्योपसेवितम्।  
पुण्डरीकमवाप्नोति प्रभातमिव शर्वरी॥५॥**

**सरसि ब्रह्मणा तत्र यूपश्रेष्ठः समुच्छ्रितः।  
यूपं प्रदक्षिणं कृत्वा वाजपेयफलं लभेत्॥६॥**

**ततो गच्छेत राजेन्द्र धेनुकं लोकविश्रुतम्।  
एकरात्रोषितो राजन्प्रयच्छेत्तिलधेनुकाम्॥७॥**

**सर्वपापविशुद्धात्मा सोमलोकं व्रजेद्ध्रुवम्।  
तत्र चिह्नं महाराज अद्यापि हि न संशयः॥८॥**

**कपिला सहवत्सा वै पर्वते विचरत्युत।  
सवत्सायाः पदान्यस्या दृश्यन्तेऽद्यापि भारत॥९॥**

**तेषूपस्पृश्य राजेन्द्र पदेषु नृपसत्तम।  
यत्किंचिदशुभं पापं तत्प्रणश्यति भारत॥१०॥**

**ततो गृध्रवटं गच्छेत्स्थानं देवस्य शूलिनः।  
स्नायात्तु भस्मना तत्र संगम्य वृषभध्वजम्॥११॥**

**ब्राह्मणेन भवेच्चीर्णं व्रतं द्वादशवार्षिकम्।  
इतरेषां तु वर्णानां सर्वपापं प्रणश्यति॥१२॥**

**गच्छेत तत उद्यन्तं पर्वतं गीतनादितम्।  
सावित्रं तु पदं तत्र दृश्यते भरतर्षभ॥१३॥**

**तत्र संध्यामुपासीत ब्राह्मणः संशितव्रतः।  
उपास्ता हि भवेत्संध्या तेन द्वादशवार्षिकी॥१४॥**

**योनिद्वारं च तत्रैव विश्रुतं भरतर्षभ।  
तत्राभिगम्य मुच्येत पुरुषो योनिसंकटात्॥१५॥**

**शुक्लकृष्णावुभौ पक्षौ गयायां यो वसेन्नरः।  
पुनात्यासप्तमं राजन्कुलं नास्त्यत्र संशयः॥१६॥**

**एष्टव्या बहवः पुत्रा यद्यप्येको गयां व्रजेत्।  
यजेत वाऽश्वमेधेन नीलं वा तृषमुत्सृजेत्॥१७॥**

**ततः फल्गुं व्रजेद्राजंस्तीर्थसेवी नराधिप।  
अश्वमेधमवामोति सिद्धिं च परमां व्रजेत्॥१८॥**

**ततो गच्छेत राजेन्द्र धर्मपृष्ठं समाहितः।  
यत्र धर्मो महाराज नित्यमास्ते युधिष्ठिर॥१९॥**

**धर्मे तत्राभिसंगम्य वाजिमेधफलं लभेत्।  
ततो गच्छेत राजेन्द्र ब्रह्मणस्तीर्थमुत्तमम्॥२०॥**

**तत्राभिगम्य ब्रह्माणमर्चयेन्नियतव्रतः।  
राजसूयाश्वमेधाभ्यां फलं प्राप्नोति भारत॥२१॥**

**ततो राजगृहं गच्छेत्तीर्थसेवी नराधिप।  
उपस्पृश्य ततस्तत्र कक्षीवानिव मोदते॥२२॥**

**यक्षिण्या नैत्यकं तत्र प्रागग्निः पुरुषः शुचिः।  
यक्षिण्यास्तु प्रसादेन मुच्यते ब्रह्महत्यया॥२३॥**

**मणिनागं ततो गच्छेद्गोसहस्रफलं लभेत्।  
नैत्यकं भुञ्जते यस्तु मणिनागस्य मानवः॥२४॥**

**दष्टस्याऽऽशीविषेणास्य न विषं क्रमते नृप।  
तत्रोष्य रजनीमेकां सर्वपापैः प्रमुच्यते॥२५॥**

**ततो गच्छेत ब्रह्मर्षेर्गौतमस्य वनं नृप।  
अहल्याया हदे स्नात्वा व्रजेत परमां गतिम्॥२६॥**

**अभिगम्य श्रियं राजन्विन्दते श्रियमुत्तमाम्।  
तत्रोदपानो धर्मज्ञ त्रिषु लोकेषु विश्रुतः॥**

**तत्राभिषेकं कुर्वीत वाजिमेधमवाप्नुयात्॥२७॥**

**जनकस्य तु राजर्षेः कूपस्त्रिदशपूजितः।  
तत्राभिषेकं कृत्वा तु विष्णुलोकमवाप्नुयात्॥२८॥**

**ततो विनाशनं गच्छेत्सर्वपापप्रमोचनम्।  
वाजिमेधमवाप्नोति सोमलोकं च गच्छति॥२९॥**

**गण्डकीं च समासाद्य सर्वतीर्थजलोद्भवाम्।  
[वाजपेयमवाप्नोति](http://॑ "ट. वाजिमेधम। ") सूर्यलोकं च गच्छति॥३०॥**

**ततो ध्रुवस्य धर्मज्ञ समाविश्य तपोवनम्।  
गुह्यकेषु महाभाग मोदते नात्र संशयः॥३१॥**

**[कर्मदा](http://॑ " स. म. नर्मदा। ट. सर्वदा।") तु समासाद्य नदीं सिद्धनिषेविताम्।  
पुण्डरीकमवाप्नोति सोमलोकं च गच्छति॥३२॥**

**ततो विशालामासाद्य नदीं त्रैलोक्यविश्रुताम्।  
अग्निष्टोममवाप्नोति स्वर्गलोकं च गच्छति॥ ३३॥**

**अथ माहेश्वरीं धारां समासाद्य नराधिप।  
अश्वमेधमवाप्नोति कुलं चैव समुद्धरेत्॥३४॥**



**दिवौकसां पुष्करिणीं समासाद्य नरः शुचिः।  
न दुर्गतिमवाप्नोति वाजपेयं च विन्दति॥ ३५॥**

**माहेश्वरपदं गच्छेद्व्रह्मचारी समाहितः।  
माहेश्वरपदे स्नात्वा वाजिमेधफलं लभेत्॥३६॥**

**तत्र कोटिस्तु तीर्थानां विश्रुता भरतर्षभ।  
कूर्मरूपेण राजेन्द्र असुरेण दुरात्मना॥३७॥**

**हियमाणा हृता राजन्विष्णुना प्रभविष्णुना।  
तत्राभिषेकं कुर्वीत तीर्थकोठ्या नराधिप॥**

**पुण्डरीकमवाप्नोति विष्णुलोकं च गच्छति॥३८॥**

**ततो गच्छेन्नर श्रेष्ठ स्थानं नारायणस्य च।  
सदा संनिहितो यत्र हरिर्वसति भारत॥३९॥**

**यत्र ब्रह्मादयो देवा ऋषयश्च तपोधनाः।  
आदित्या वसवो रुद्रा जनार्दनमुपासते॥४०॥**

**शालग्राम इति ख्यातो विष्णोरद्भुतकर्मणः।  
अभिगम्य त्रिलोकेशं वरदं विष्णुमच्युतम्॥ ४१॥**

**अश्वमेधमवामोति विष्णुलोकं च गच्छति।  
तत्रोदपानो धर्मज्ञ सर्वपापविमोचनः॥४२॥**

**समुद्रास्तत्र चत्वारः कूपे संनिहिताः सदा।  
तत्रोपस्पृश्य राजेन्द्र न दुर्गतिमवाप्नुयात्॥४३॥**

**अभिगम्य महादेवं वरदं विष्णुमव्ययम्।  
विराजते यथा सोम ऋणैर्मुक्तो युधिष्ठिर॥४४॥**

**जातिस्मर उपस्पृश्य शुचिः प्रयतमानसः।  
जातिस्मरत्वं प्राप्नोति स्नात्वा तत्र न संशयः॥४५॥**

**वटेश्वरपुरं गत्वा अर्चयित्वा च केशवम्।  
ईप्सिताल्लँभते लोकानुपवासान्न संशयः॥४६॥**

**ततस्तु वामनं गत्वा सर्वपापप्रमोचनम्।  
अभिवाद्य हरिं देवं न दुर्गतिमवाप्नुयात्॥४७॥**

**भरतस्याऽऽश्रमं गत्वा सर्वपापप्रमोचनम्।  
कौशिकीं तत्र सेवेत महापातकनाशिनीम्॥**

**राजसूयस्य यज्ञस्य फलं प्राप्नोति मानवः॥४८॥**

**ततो गच्छेत धर्मज्ञ चम्पकारण्यमुत्तमम्।  
तत्रोष्य रजनीमेकां गोसहस्रफलं लभेत्॥४९॥**

**अथ [गोविन्दमासाद्य](http://॑ ". गोष्ठसमा । ") तीर्थं परमसंमतम्।  
उपोष्य रजनीमेकामग्निष्टोमफलं लभेत्॥५०॥**

**तत्र विश्वेश्वरं दृष्ट्वा देव्या सह महाद्युतिम्।  
मित्रावरुणयोर्लोकान्प्राप्नु याद्भरतर्षभ॥**

**त्रिरात्रोपोषितस्तत्र अग्निष्टोमफलं लभेत्॥५१॥**

**[कन्यसंवेद्यमासाद्य](http://॑ "ख.ञ. न्यावसथमा ") नियतो नियताशनः।  
मनोः प्रजापतेर्लोकानाप्नोति भरतर्षभ॥५२॥**

**कन्यायां ये प्रयच्छन्ति दानमण्वपि भारत।  
तदक्षयमिति माहुर्ऋषयः संशितव्रताः॥५३॥**

**निष्ठावासं समासाद्य त्रिषु लोकेषु विश्रुतम्।  
अश्वमेधमवाप्नोति विष्णुलोकं च गच्छति॥५४॥**

**ये तु दानं प्रयच्छन्ति निष्ठायाः संगमे नराः।  
ते यान्ति नरशार्दूल ब्रह्मलोकमनामयम्॥५५॥**

**तत्राऽऽश्रमो वसिष्ठस्य त्रिषु लोकेषु विश्रुतः।  
तत्राभिषेकं कुर्वाणो वाजपेयमवाप्नुयात्॥५६॥**

**देवकूटं समासाद्य देवर्षिगणसेवितम्।  
अश्वमेधमवाप्नोति कुलं चैव समुद्धरेत्॥५७॥**

**ततो गच्छेत राजेन्द्र कौशिकस्य मुनेर्हृदम्।  
यत्र सिद्धिं परां प्राप विश्वामित्रोऽथ कौशिकः॥५८॥**

**तत्र मासं वसेद्धीरः कौशिक्यां भरतर्षभ।  
अश्वमेधस्य यत्पुण्यं तन्मासेनाधिगच्छति॥५९॥**

**सर्वतीर्थवरं चैव यः सेवेत महाह्रदम्।  
न दुर्गतिमवाप्नोति विन्द्याद्बहुसुवर्णकम्॥६०॥**

**कुमारमभिगम्याथ वीराश्रमनिवासिनम्।  
अश्वमेधमवाप्नोति शक्रलोकं च गच्छति॥६१॥**

**नन्दिन्यां च समासाद्य कूपं त्रिदशसेवितम्।  
नरमेधस्य यत्पुण्यं तत्प्राप्नोति कुरूद्वह॥६२॥**

**कालिकासंगमे स्नात्वा कौशिक्यारुणयोर्यतः।  
त्रिरात्रोपोषितो विद्वान्सर्वपापैः प्रमुच्यते॥६३॥**

**उर्वशीतीर्थमासाद्य तथा सोमाश्रमं बुधः।  
कुम्भकर्णाश्रमे स्नात्वा पूज्यते भुवि मानवः॥ ६४॥**

**तथा कोकामुखे स्नात्वा ब्रह्मचारी समाहितः।  
जातिस्मरत्वं प्राप्नोति दृष्टमेतत्पुरातनैः॥६५॥**



**सकृन्नदीं समासाद्य कृतार्थो भवति द्विजः।  
सर्वपापविशुद्धात्मा स्वर्गलोकं च गच्छति॥६६॥**

**ऋषभद्वीपमासाद्य सेव्य क्रौञ्चनिषूदनम्।  
सरस्वत्यामुपस्पृश्य विमानस्थो विराजते॥६७॥**

**औद्यानकं महाराज तीर्थं मुनिनिषेवितम्।  
तत्राभिषेकं कुर्वीत सर्वपापैः प्रमुच्यते॥६८॥**

**ब्रह्मतीर्थे समासाद्य पुण्यं ब्रह्मर्षिसेवितम्।  
वाजपेयमवाप्नोति नरो नास्त्यत्र संशयः॥६९॥**

**ततश्चम्पां समासाद्य भागीरथ्यां कृतोदकः।  
दण्डार्पणं समासाद्य गोसहस्रफलं लभेत्॥७०॥**

**[लाविढिकां](http://॑ "ट. लावडिकां ।") ततो गच्छेत्पुण्यां पुण्यनिषेविताम्।  
वाजपेयमवाप्नोति विमानस्थश्च पूज्यते॥७१॥**

इति श्रीमहापुराणे पाद्म आदिखण्डे गयादितीर्थमाहात्म्यकथनं नामाष्टात्रिंशोऽध्यायः॥ ३४॥

**आदितः श्लोकानां समष्ट्यङ्काः—२०३४**

———————

अथैकोनचत्वारिंशोऽध्यायः।

—————

**नारद उवाच—**

**अथ संध्यां [समासाद्य](http://॑ "ख.ञ.द्य विद्यातीर्थमनुस।")[सविद्यां](http://॑ "ट. सद्विद्यां ।")तीर्थमुत्तमम्।  
उपस्पृश्य नरो विद्वान्भवेन्नास्त्यत्र संशयः॥१॥**

**रामस्य च प्रसादेन तीर्थराजं कृतं पुरा।  
तल्लौहित्यं समासाद्य विन्धाद्वहुसुवर्णकम्॥२॥**

**करतोयां समासाद्य त्रिरात्रोपोषितो नरः।  
अश्वमेधमवाप्नोति शक्रलोकं च गच्छति॥३॥**

**गङ्गायास्त्वथ राजेन्द्र सागरस्य च संगमे।  
अश्वमेधं दशगुणं प्रवदन्ति मनीषिणः॥४॥**

**गङ्गायास्तु परं द्वीपं प्राप्य यः स्नाति भारत।  
त्रिरात्रोपोषितो राजन्सर्वकाममवाप्नुयात्॥५॥**

**ततो वैतरणीं गत्वा नदीं पापप्रमोचनीम्।  
[विरजं](http://॑ "ख. ञ. विराजं") तीर्थमासाद्य विराजति यथा शशी॥६॥**

**[प्रभावे](http://॑ "म. ञ. प्रभवे मेकले गं ।") च कुलं गत्वा सर्वपापं व्यपोहति।  
गोसहस्रफलं लब्ध्वा पुनाति स्वकुलं नरः॥७॥**

**शोणस्य ज्योतिरथ्याश्च सङ्गमे निवसञ्शुचिः।  
तर्पयित्वा पितृन्देवानग्निष्टोमफलं लभेत्॥८॥**

**श्रोणस्य नर्मदायाश्च प्रभवे कुरुपुङ्गव।  
वंशगुल्ममुपस्पृश्य वाजिमेधफलं लभेत्॥९॥**

**ऋषभं तीर्थमासाद्य कोशलायां नराधिप।  
वाजिमेधमवाप्नोति त्रिरात्रोपोषितो नरः॥१०॥**

**कोशलायां समासाद्य कालतीर्थमुपस्पृशेत्।  
वृषभैकादशगुणं लभते नात्र संशयः॥११॥**

**पुष्पवत्यामुपस्पृश्य त्रिरात्रोपोषितो नरः।  
गोसहस्रफलं विन्द्यात्कुलं चैव समुद्धरेत्॥१२॥**

**ततो बदरिकातीर्थे स्नात्वा प्रयतमानसः।  
दीर्घायुष्यमवाप्नोति स्वर्गलोकं च गच्छति॥१३॥**

**ततो महेन्द्रमासाद्य जामदग्न्यनिषेवितम्।  
रामतीर्थे नरः स्नात्वा वाजिमेधफलं लभेत्॥१४॥**

**[मतङ्गस्य](http://॑ "ख. ञ. नतङ्गस्य।") तु केदारं तत्रैव भरतर्षभ।  
तत्र स्नात्वा नरो राजन्गोसहस्रफलं लभेत्॥१५॥**

**श्रीपर्वतं समासाद्य नदीतीरमुपस्पृशेत्।  
अश्वमेधमवाप्नोति परां सिद्धिं च गच्छति॥१६॥**

**श्रीपर्वते महादेवो देव्या सह [महाद्युतिः](http://॑ "ख. ञ. 'तिः । रमते परं ।")।  
न्यवसत्परमप्रीतो ब्रह्मा च त्रिदशैर्वृतः॥१७॥**

**तत्र देवहदे स्नात्वा शुचिः प्रयतमानसः।  
अश्वमेधमवाप्नोति परां सिद्धिं च गच्छति॥१८॥**

**ऋषभं पर्वतं गत्वा [भाण्डेषु](http://॑ "ट. पाण्डेषु ।") सुरपूजितम्।  
वाजपेयमवाप्नोति नाकपृष्ठे च मोदते॥१९॥**

**ततो गच्छेत कावेरीं वृतामप्सरसां गणैः।  
तत्र स्नात्वा नरो राजन्गोसहस्रफलं लभेत्॥२०॥**

**तत्र तीर्थे समुद्रस्य कन्यातीर्थमुपस्पृशेत्।  
तत्रोपस्पृश्य राजेन्द्र सर्वपापैः प्रमुच्यते॥२१॥**



**अथ गोकर्णमासाद्य त्रिषु लोकेषु विश्रुतम्।  
समुद्रमध्ये राजेन्द्र सर्वलोकनमस्कृतम्॥२२॥**

**..ब्रह्मादयो देवा मुनयश्च तपोधनाः।  
भूतयक्षाः पिशाचाश्च किंनराः समहोरगाः॥२३॥**

**सेद्धचारणगन्धर्वा मानुषाः पन्नगास्तथा।  
सरितः सागराः शैला उपासत उमापतिम्॥२४॥**

**त्रिशानं समभ्यर्च्य त्रिरात्रोपोषितो नरः।  
दशाश्वमेधानाप्नोति गाणपत्यं च विन्दति॥२५॥**

**..पोष्य द्वादशं रात्रं कृतार्थो जायते नरः।  
तस्मिन्नेव तु गायत्र्याः स्थानं त्रैलोक्यविश्रुतम्॥२६॥**

**त्रिरात्रमुषितस्तत्र गोसहस्रफलं लभेत्।  
निदर्शनं च प्रत्यक्षं ब्राह्मणानां नराधिप॥२७॥**

**गायत्रीं पठते यस्तु [योनिसंकरजो](http://॑ "ट. योऽनिशं कण्ठतो द्वि' ।") द्विजः।  
गाथा वा गीतिका वाणी तस्य संपद्यते नृप॥२८॥**

**अब्राह्मणस्य पठतः सावित्री तूपनश्यति।  
संवर्तस्य तु विप्रर्षेर्वापीमासाद्य दुर्लभाम्॥**

**रूपस्य भागी भवति सुभगश्चाभिजायते॥२९॥**

**ततो वर्णोद्यमासाद्य तर्पयेत्पितृदेवताः।  
मयूरहंससंयुक्तं विमानं लभते नरः॥३०॥**

**ततो गोदावरीं प्राप्य [नित्यसिद्धनिषेविताम्](http://॑ "ञ.म् । राजसूय । ")।  
गवामयमवाप्नोति वायुलोकं च गच्छति॥३१॥**

**वेणायाः संगमे स्नात्वा वाजपेयफलं लभेत्।  
वरदासंगमे स्नात्वा गोसहस्रफलं लभेत्॥३२॥**

**ब्रह्मस्थूणां समासाद्य त्रिरात्रोपोषितो नरः।  
गोसहस्रफलं विन्द्यात्स्वर्गलोकं च गच्छति॥३३॥**

**कुब्जावनं समासाद्य ब्रह्मचारी समाहितः।  
त्रिरात्रोपोषितः स्नात्वा गोसहस्रफलं लभेत्॥३४॥**

**ततो देवह्रदे स्नात्वा [कृष्णवर्णजलोद्भवे](http://॑ "ञ. जेण । ")।  
ज्योतिर्माहदे चैव तथा कन्याश्रमे नृप॥३५॥**

**यत्र क्रतुशतैरिष्ट्वा देवराजो दिवं गतः।  
अग्निष्टोमशतं विन्द्याद्गमनादेव तत्र तु॥३६॥**

**सर्वदेवह्रदे स्नात्वा गोसहस्रफलं लभेत्।  
जातिमात्रह्रदे स्नात्वा भवेज्जातिस्मरो नरः॥३७॥**

**[ततो](http://॑ "ट. 'तो वेणां समा ।") वापीं महापुण्यां पयोष्णीं सरितां वराम्।  
पितृदेवार्चनरतो गोसहस्रफलं लभेत्॥३८॥**

**दण्डकारण्यमासाद्य महाराज उपस्पृशेत्।  
शरभङ्गाश्रमं गत्वा शुकस्य च महात्मनः॥**

**न दुर्गतिमवाप्नोति पुनाति स्वकुलं नरः॥३९॥**

**ततः [सूर्यारकं](http://॑ " ट. गुर्यारकं।") गच्छेज्जमदग्निनिषेवितम्।  
रामतीर्थे नरः स्नात्वा विन्धाद्वहुसुवर्णकम्॥४०॥**

**सप्तगोदावरीं स्नात्वा नियतो नियताशनः।  
महापुण्यमवाप्नोति देवलोकं च गच्छति॥४१॥**

**ततो देवपथं गच्छेन्नियतो नियताशनः।  
देवसत्रस्य यत्पुण्यं तदवाप्नोति मानवः॥४२॥**

**तुङ्गकारण्यमासाद्य ब्रह्मचारी जितेन्द्रियः।  
वेदानध्यापयत्तत्र मुनीन्सारस्वतः पुरा॥४३॥**

**तत्र वेदान्प्रनष्टांस्तु मुनेरङ्गिरसः सुतः।  
उपविष्टो महर्षीणामुत्तरीयेषु भारत॥४४॥**

**ओंकारेण यथान्यायं सम्यगुच्चारितेन ह।  
येन यत्पूर्वमभ्यस्तं तस्य तत्समुपस्थितम्॥४५॥**

**ऋषयस्तत्र देवाश्च वरुणोऽग्निः प्रजापतिः।  
हरिर्नारायणो देवो महादेवस्तथैव च॥४६॥**

**पितामहश्च भगवान्देवैः सह महाद्युतिः।  
भृगुं नियोजयामास याजनार्थे महाद्युतिम्॥४७॥**

**ततः स चक्रे भगवानृषीणां विधिवत्तदा।  
सर्वेषां पुनराधानं वेददृष्टेन कर्मणा॥४८॥**

**आज्यभागेन वै तत्र तर्पितास्तु यथाविधि।  
देवास्त्रिभुवनं याता ऋषयश्च यथासुखम्॥४९॥**

**तदरण्यं प्रविष्टस्य तुङ्गकं राजसत्तम।  
पापं विनश्यते सद्यः स्त्रिया वै पुरुषस्य वा॥५०॥**

**तत्र मासं वसेद्धीरो नियतो नियताशनः।  
ब्रह्मलोकं व्रजेद्राजन्पुनीते च कुलं पुनः॥५१॥**

**मेधावनं समासाद्य पितृदेवांश्च तर्पयेत्।  
अग्निष्टोममवाप्नोति स्मृतिं मेधां च विन्दति॥५२॥**



**[तत्र](http://॑ "अ. ततः। ") कालंजरं गत्वा गोसहस्रफलं लभेत्।  
आत्मानं साधयेत्तत्र गिरौ कालंजरे नृप॥**

**स्वर्गलोके महीयेत नरो नास्त्यत्र संशयः॥५३॥**

**ततो गिरिवरश्रेष्ठे चित्रकूटे विशां पते।  
मन्दाकिनीं समासाद्य नदीं पापप्रमोचनीम्॥५४॥**

**अत्राभिषेकं कुर्वाणः पितृदेवार्चने रतः।  
अश्वमेधमवाप्नोति गतिं च परमां व्रजेत्॥५५॥**

**ततो गच्छेत [राजेन्द्र](http://॑ " ख. ञ. न्द्र गुहस्था")भर्तृस्थानमनुत्तमम्।  
यत्र देवो महासेनो नित्यं संनिहितो नृप॥५६॥**

**पुमांस्तत्र नरश्रेष्ठ गमनादेव सिध्यति।  
कोटितीर्थे नरः स्नात्वा गोसहस्रफलं लभेत्॥५७॥**

**प्रदक्षिणमुपावृत्य शिवस्थानं व्रजेन्नरः।  
अभिगम्य महादेवं विराजति यथा शशी॥५८॥**

**तत्र कूपो महाराज विश्रुतो भरतर्षभ।  
समुद्रा यत्र चत्वारो निवसन्ति युधिष्ठिर॥५९॥**

**तत्रोपस्पृश्य राजेन्द्र कृत्वा चापि प्रदक्षिणम्।  
नियतात्मा नरः पूतो गच्छेत परमां गतिम्॥६०॥**

**ततो गच्छेत्कुरुश्रेष्ठ शृङ्गवेरपुरं महत्।  
यत्र तीर्णो महाप्राझो रामो दाशरथिः पुरा॥६१॥**

**गङ्गायां तु नरः स्नात्वा ब्रह्मचारी जितेन्द्रियः।  
विधूतपाप्मा भवति वाजपेयं च विन्दति॥६२॥**

**ततो मुञ्जवढं गच्छेत्स्थानं देवस्य धीमतः।  
अभिगम्य महादेवमभ्यर्च्य च नराधिप॥**

**प्रदक्षिणमुपावृत्य गाणपत्यमवाप्नुयात्॥६३॥**

**ततो गच्छेत राजेन्द्र प्रयागमृषिसंस्तुतम्।  
यत्र ब्रह्मादयो देवा दिशश्च सदिगीश्वराः॥६४॥**

**लोकपालाश्च सिद्धाश्च निरताः पितरस्तथा।  
सनत्कुमारप्रमुखास्तथैव च महर्षयः॥६५॥**

**तथा नागाः [सुपर्णाश्च](http://॑ " ख. ञ. 'श्चविद्यावत। ")सिद्धाः शुक्रधरास्तथा।  
सरितः सागराश्चैव गन्धर्वाप्सरसस्तथा॥**

**हरिश्च भगवानास्ते प्रजापतिपुरस्कृतः॥६६॥**

**तत्र त्रीण्यपि कुण्डानि तयोर्मध्येन जाह्नवी।  
प्रयागात्समतिक्रान्ता सर्वतीर्थपुरस्कृता॥६७॥**

**तपनस्य सुता तत्र त्रिषु लोकेषु विश्रुता।  
यमुना गङ्गया सार्धं संगता [लोकभाविनी](http://॑ "ट. कपावनी।")॥६८॥**

**गङ्गायमुनयोर्मध्ये पृथिव्या जघनं स्मृतम्।  
प्रयागं जघनस्यान्तमुपस्थमृषयो विदुः॥**

**प्रयागं सुप्रतिष्ठानं कम्बलाश्वतरावुभौ॥६९॥**

**तीर्थे भोगवती चैव वेदी प्रोक्ता प्रजापतेः।  
तत्र वेदाश्च यज्ञाश्च मूर्तिमन्तो युधिष्ठिर॥७०॥**

**प्रजापतिमुपासन्त ऋषयश्च महानघाः।  
यजन्ते ऋतुभिर्देवांस्तथा चक्रधरा नृप॥७१॥**

**ततः पुण्यतमं नास्ति त्रिषु लोकेषु भारत।  
प्रयागं सर्वतीर्थेभ्यः प्रभावेणाधिकं प्रभो॥७२॥**

**श्रवणात्तस्य तीर्थस्य [नामसंकीर्तनादपि](http://॑ "ट. पि। मृत्तिका")।  
मूर्धकानमनाद्वाऽपि सर्वपापैः प्रमुच्यते॥७३॥**

**तत्राभिषेकं यः कुर्यात्संगमे संशितव्रतः।  
पुण्यं सुमहदाप्नोति राजसूयाश्वमेधयोः॥७४॥**

**एषा यजनभूमिर्हि देवानामपि तत्कथा।  
दत्तं तत्र स्वल्पमपि महद्भवति भारत॥७५॥**

**न देववचनात्तात न लोकवचनादपि।  
मतिरुत्क्रमणीया ते प्रयागमरणं प्रति॥७६॥**

**दशतीर्थसहस्राणि षष्टिकोठ्यस्तथा पराः।  
येषां सांनिध्यमत्रैव कीर्तितं कुरुनन्दन॥७७॥**

**चतुर्विद्ये च यत्पुण्यं सत्यवादिषु चैव यत्।  
स्नात एव तदाप्नोति गङ्गायमुनसंगमे॥७८॥**

**ततो भोगवती नाम वासुकेस्तीर्थमुत्तमम्।  
तत्राभिषेकं यः कुर्यात्सोऽश्वमेधमवाप्नुयात्॥७९॥**

**तत्र हंसप्रपतनं तीर्थे त्रैलोक्यविश्रुतम्।  
दशाश्वमेधिकं चैव गङ्गायां कुरुनन्दन॥८०॥**

**कुरुक्षेत्रसमा गङ्गा यत्र तत्रावगाहिता।  
विशेषो वै कनखले प्रयार्ग परमं महत्॥८१॥**

**यद्यकार्यशतं कृत्वा कृतं गङ्गावसेवनम्।  
सर्वे तत्तस्य गङ्गापो दहत्यग्निरिवेन्धनम्॥८२॥**



**सर्वे दहति गङ्गापस्तूलराशिमिवानलः।  
सर्वे कृतयुगे पुण्यं त्रेतायां पुष्करं स्मृतम्॥८३॥**

**द्वापरे तु कुरुक्षेत्रं गङ्गा कलियुगे स्मृता।  
पुष्करे तु तपस्तप्येद्दानं दद्यान्महालये॥८४॥**

**मलये त्वग्निमारोहेद्भृगुतुङ्गेत्वनाशनम्।  
पुष्करे तु कुरुक्षेत्रे [गङ्गापोमध्यमेषु](http://॑ "ख. ञ. मायोध्यापुरेषु") च॥**

**सद्यस्तारयते जन्तुः सप्तसप्तावरांस्तथा॥८५॥**

**पुनाति कीर्तिता पापं दृष्टा तत्र (भद्रं) प्रयच्छति।  
अवगाढा च पीता च पुनात्यासप्तमं कुलम्॥ ८६॥**

**यावदस्थि मनुष्यस्य गङ्गायाः स्पृशते जलम्।  
तावत्स पुरुषो राजन्स्वर्गलोके महीयते॥८७॥**

**यथा पुण्यानि तीर्थानि पुण्यान्यायतनानि च।  
उपास्य पुण्यं लब्ध्वा च भवति परलोकभाक्॥ ८८॥**

**न गङ्गासदृशं तीर्थं न देवः केशवात्परः।  
ब्राह्मणेभ्यः परं नास्ति एवमाह पितामहः॥ ८९॥**

**यत्र गङ्गा महाराज स देशस्तत्तपोवनम्।  
सिद्धक्षेत्रं च विज्ञेयं गङ्गातीरसमाश्रितम्॥९०॥**

**इदं सत्यं द्विजातीनां साधूनां मानसेषु च।  
मुक्तिं चैव जपेत्कर्णे शिष्टस्यानुगतस्य च॥९१॥**

**इदं धर्म्यमिदं मेध्यमिदं स्वर्ग्यमिदं सुखम्।  
इदं पुण्यतमं रम्यं पावनं धर्ममुत्तमम्॥९२॥**

**[महाशिषमिदं](http://॑ "ख. ञ. महर्षीणामि। ") गुह्यं सर्वपापप्रमोचनम्।  
अधीत्य द्विजमध्ये च निर्मलत्वमवाप्नुयात्॥९३॥**

**श्रीमत्स्वर्ग्यं महापुण्यं सपत्नशमनं शिवम्।  
मेधाजननमग्न्यं वै तीर्थवंशानुकीर्तनम्॥९४॥**

**अपुत्रो लभते पुत्रमधनो धनमाप्नुरयात्।  
महीं विजयते राजा वैश्यो धनमवाप्नुयात्॥**

**शूद्रो वाऽथेप्सितान्कामान्ब्राह्मणः पारगः पठन्॥९५॥**

**यश्चेदं शृणुयान्नित्यं तीर्थपुण्यं सदा शुचिः।  
जातीः संस्मरते बह्नीर्नाकपृष्ठे च मोदते॥९६॥**

**गम्यान्यपि च तीर्थानि कीर्तितान्यगमान्यपि।  
मनसाऽप्यभिगच्छेत सर्वतीर्थमभीप्सया॥९७॥**

**एतानि वसुभिः साध्यैरादित्यैर्मरुदश्विभिः।  
ऋषिभिर्देवकल्पैश्च श्रितानि सुकृतैषिभिः॥ ९८॥**

**एवं त्वमपि कौरव्य विधिनाऽनेन सुव्रत।  
व्रज तीर्थानि नियतः पुण्यं पुण्येन वर्धते॥ ९९॥**

**भावितैः कारणैः पूर्वमास्तिक्याच्छ्रुतिदर्शनात्।  
प्राप्यन्ते तानि तीर्थानि सद्भिः शिष्टानुदर्शिभिः॥१००॥**

**नावृतो नाकृतात्मा च नाशुचिर्न च तस्करः।  
स्नाति तीर्थेषु कौरव्य न च वक्रमतिर्नरः॥ १०१॥**

**स्वया तु सम्यग्वृत्तेन नित्यं धर्मार्थदर्शिना।  
पितरस्तर्पितास्तात सर्वे च प्रपितामहाः॥**

**तामहपुरोगाश्च देवाः सर्षिगणास्तथा॥१०२॥**

**\[[वसिष्ठ](http://॑ " इदं ख. ञ्क.पुस्तकयोरेव।") उवाच—\]**

**च धर्मेण धर्मज्ञ नित्यमेवाभितोषितः।  
दिलीप कीर्ति महतीं प्राप्स्यसे भुवि शाश्वतीम्॥ १०३॥**

**नारद उवाच—**

**..मुक्त्वाऽभ्यनुज्ञाप्य वसिष्ठो भगवानृषिः।  
प्रातः प्रीतेन मनसा तत्रैवान्तरधीयत॥१०४॥**

**..लीपः कुरुशार्दूल शास्त्रतस्त्वार्थदर्शनात्।  
वसिष्ठवचनाच्चैव पृथिवीमनुचक्रमे॥१०५॥**

**..घमेषा महाभाग प्रतिष्ठाने प्रतिष्ठिता।  
तीर्थयात्रा महापुण्या सर्वपापप्रमोचनी॥१०६॥**

**..तेन विधिना यस्तु पृथिवीं पर्यटिष्यति।  
अश्वमेधशतं साग्रं फलं प्रेत्यैष भोक्ष्यते॥१०७॥**

**..तश्चाष्टगुणं पार्थ प्राप्स्यसे धर्ममुत्तमम्।  
दिलीपः पार्थ नृपतिर्यथा [पूर्वमवाप्तवान्](http://॑ "ख. ञ. न्। सेवसे त्व।")॥**

**..ना च त्वमृषीन्यस्मात्तस्मात्तेऽष्टगुणं फलम्॥१०८॥**

**..गणविकीर्णानि तीर्थान्येतानि भारत।  
न गतिर्विद्यतेऽन्यस्य त्वामृते कुरुनन्दन॥१०९॥**



**इदं देवर्षिचरितं सर्वतीर्थानुसंश्रितम्।  
यः पठेत्कल्य उत्थाय सर्वपापैः प्रमुच्यते॥११०॥**

**ऋषिमुख्याः सदा यत्र वाल्मीकिस्त्वथ कश्यपः।  
आत्रेयस्त्वथ कौण्डिन्यो विश्वामित्रोऽथ गोतमः॥१११॥**

**असितो देवलश्चैव मार्कण्डेयोऽथ गालवः।  
भरद्वाजस्य शिष्यश्च मुनिरुद्दालकस्तथा॥११२॥**

**शौनकः सह पुत्रेण व्यासश्च [तपतां](http://॑ "ख. ञ. जपतां।") वरः।  
दुर्बासाश्च मुनिश्रेष्ठो जाबालिश्च महातपाः॥११३॥**

**एते ऋषिवराः सर्वे त्वत्प्रतीक्ष्यास्तपोधनाः।  
एभिः सह महाभाग तीर्थान्येतान्यनुव्रज॥**

**प्राप्स्यसे महतीं कीर्ति यथा राजा [महाभिषः](http://॑ "ख. ञ. भगारथः।")॥११४॥**

**यथा ययातिर्धर्मात्मा यथा राजा पुरूरवाः।  
तथा त्वं कुरुशार्दूल स्वेन धर्मेण शोभसे॥११५॥**

**यथा भगीरथो राजा यथा रामश्च विश्रुतः।  
यथा वै वृत्रहा सर्वान्सपत्नानदहत्पुरा॥११६॥**

**त्रैलोक्यं पालयामास देवराङ्गितज्वरः।  
तथा शत्रुक्षयं कृत्वा त्वं प्रजाः पालयिष्यसि॥११७॥**

**स्वधर्मेणार्जितामुर्वी प्राप्य राजीवलोचन।  
ख्यातिं यास्यसि वीर्येण कार्तवीर्यार्जुनो यथा॥ ११८॥**

**सूत उवाच—**

**एवमाभाष्य राजानं नारदो भगवानृषिः।  
अनुज्ञाप्य महाराजं तत्रैवान्तरधीयत॥११९॥**

**युधिष्ठिरोऽपि धर्मात्मा ऋषिभिः सह सुव्रतः।  
जगामाखिलतीर्थानि सादरः पृथिवीपतिः॥ १२०॥**

**मयोक्तामृषयः सर्वे तीर्थयात्राश्रयां कथाम्।  
यः पठेच्छृणुयाद्वाऽपि स मुक्तः सर्वपातकैः॥१२१॥**

**मयोक्तमखिलं तत्त्वं किं भूयः श्रोतुमिच्छथ।  
ऋषीणां पुण्यकीर्तीनां नावक्तव्यं ममास्ति वै॥१२२॥**

इति श्रीमहापुराणे पाद्म आदिखण्डे नानाविधतीर्थकथनं नामैकोनचत्वारिशोऽध्यायः॥ ३९॥  
**आदितः श्लोकानां समष्ट्यङ्काः—२१५६**

—————————

अथ चत्वारिंशोऽध्यायः।

—————

**सूत उवाच—**

**एवमुक्तानि तीर्थानि विष्णुदेहानि सुव्रताः।  
एषामन्यतमासङ्गान्मुक्तो भवति मानवः॥१॥**

**तीर्थानुश्रवणं धन्यं धन्यं तीर्थनिषेवणम्।  
पापराशिनिपाताय नान्योपायः कलौ युगे॥२॥**

**वासं कुर्यामहं तीर्थे तीर्थस्पर्शमहं तथा।  
एवं योऽनुदिनं ब्रूते स याति परमं महत्॥३॥**

**पापानि तस्य नश्यन्ति तीर्थालापनमात्रतः।  
तीर्थानि खलु धन्यानि धन्यसेव्यानि सुव्रताः॥ ४॥**

**तीर्थानां सेविनां देव सेवितो भवति प्रभुः।  
नारायणो जगत्कर्ता नास्ति तीर्थात्परं पदम्॥५॥**

**ब्राह्मणस्तुलसी चैव अश्वत्थस्तीर्थसंचयः।  
विष्णुश्च परमेशानः सेव्य एव सदा नृभिः॥६॥**

**ब्राह्मणानां विशेषेण सेवनं मुनिपुङ्गवाः।  
सर्वतीर्थावगाहादेरधिकं विदुरग्रजाः॥७॥**

**तस्मान्नि (द्वि) जपदं साक्षात्सर्वतीर्थमयं शुभम्।  
भजेतानुदिनं विद्वांस्तत्र तीर्थाधिकं भवेत्॥८॥**

**अश्वत्थस्य तुलस्याश्च गवां सूर्यात्प्रदक्षिणात्।  
सर्वतीर्थफलं प्राप्य विष्णुलोके महीयते॥९॥**

**तस्माद्दुष्कृतकर्माणि नाशयेत्तीर्थसेवनात्।  
अन्यथा नरकं याति कर्म भोगाद्धि शाम्यति॥१०॥**

**पापिनां नरके वासः सुकृती स्वर्गमश्नुते।  
तस्मात्पुण्यं निषेवेत तीर्थं खलु विचक्षणः॥११॥**

**ऋषय ऊचुः—**

**श्रुत्मनि किल तीर्थानि समाहात्म्यानि सुव्रत।  
इदानीं श्रोतुमिच्छामः प्रयागस्य विशेषकम्॥ १२॥**



**प्रयागं तु पुरा प्रोक्तं संक्षेपात्सूत यत्त्वया।  
विशेषाच्छ्रोतुमिच्छामः सूत नः कथ्यतामिति॥ १३॥**

**सूत उवाच—**

**साधु पृष्टं महाभागाः प्रयागं प्रति सुव्रताः।  
हन्ताहं तत्प्रवक्ष्यामि प्रयागस्योपवर्णनम्॥१४॥**

**मार्कण्डेयेन कथितं यत्पुरा पाण्डुसूनवे।  
भारते च तदा वृत्ते प्राप्तराज्ये पृथासुते॥१५॥**

**एतस्मिन्नन्तरे राजा कुन्तीपुत्रो युधिष्ठिरः।  
भ्रातृशोकेन संतप्तश्चिन्तयंस्तु पुनः पुनः॥१६॥**

**आसीद्दुर्योधनो राजा एकादशचमूपतिः।  
अस्मान्संतप्य बहुशः सर्वे ते निधनं गताः॥१७॥**

**वासुदेवं समाश्रित्य पञ्च शेषास्तु पाण्डवाः।  
कथं द्रोणं च भीष्मं च कर्णं चैव महाबलम्॥ १८॥**

**दुर्योधनं च राजानं भ्रातृपुत्रसमन्वितम्।  
राजानो निहताः सर्वे ये चान्ये शूरमानिनः॥ १९॥**

**विना राज्येन कर्तव्यं किं भोगैर्जीवितेन वा।  
धिक्कष्टमिति संचिन्त्य राजा विह्वलतां गतः॥ २०॥**

**निश्चेष्टोऽथ निरुत्साहः किंचित्तिष्ठत्यधोमुखः।  
लब्धसंज्ञो यदा राजा चिन्तयानः पुनः पुनः॥२१॥**

**कं चरे विधिना योगं नियमं तीर्थमेव वा।  
येनाहं शीघ्रमामुच्ये महापातककिल्विषात्॥ २२॥**

**यत्र स्नात्वा नरो याति विष्णुलोकमनुत्तमम्।  
कथं पृच्छामि वै कृष्णं येनेदं कारितं महत्॥ २३॥**

**धृतराष्ट्रं कथं पृच्छे यस्य पुत्रशतं हतम्।  
व्यासं कथमहं पृच्छे यस्य गोत्रक्षयः कृतः॥२४॥**

**एवं वैक्लव्यमापन्नो धर्मपुत्रो युधिष्ठिरः।  
रुदन्तः पाण्डवाः सर्वे भ्रातृशोकपरिप्लुताः॥२५॥**

**ये च तत्र महात्मानः समेताः पाण्डवाश्रिताः।  
कुन्ती च द्रौपदी चैव ये च तत्र समागताः॥**

**भूमौ निपतिताः सर्वे रोदमानाः समन्ततः॥२६॥**

**वाराणस्यां तु मार्कण्डस्तेन ज्ञातो युधिष्ठिरः।  
यथा विक्लवमापन्नो रोदमानः सुदुःखितः॥ २७॥**

**अचिरेणैव कालेन मार्कण्डस्तु महातपाः।  
हस्तिनापुरसंप्राप्तो राजद्वारे स तिष्ठति॥२८॥**

**द्वारपालोऽपि तं दृष्ट्वा राज्ञः कथितवान्द्रुतम्।  
त्वां द्रष्टुकामो मार्कण्डो द्वारे तिष्ठत्यसौ मुनिः॥**

**त्वरितो धर्मपुत्रस्तु द्वारमेत्याऽऽह तत्परः॥२९॥**

**युधिष्ठिर उवाच—**

**स्वागतं ते महाप्राज्ञ स्वागतं ते महामुने।  
अद्य मे सफलं जन्म अद्य मे पावितं कुलम्॥**

**अद्य मे पितरस्तृप्तास्त्वयि दृष्टे महामुने॥३०॥**

**सिंहासन उपस्थाप्य पादशौचार्चनादिभिः।  
युधिष्ठिरो महात्मा वै पूजयामास तं मुनिम्॥ ३१॥**

**[ततस्तमूचे](http://॑ "क. ततः स तुष्टो मा ।") मार्कण्डः पूजितोऽहं त्वया विभो।  
आख्याहि त्वरितो राजन्किमर्थं त्वरितं त्वया॥**

**केन वा विक्लवीभूतः कथयस्व ममाग्रतः॥३२॥**

**युधिष्ठिर उवाच—**

**अस्माकं चैव यद्वृत्तं राज्यस्यार्थे महामुने।  
एतत्सर्वे विदित्वा तु भगवानिह चाऽऽगतः॥ ३३॥**

**मार्कण्डेय उवाच—**

**शृणु राजन्महाबाहो यत्र धर्मो व्यवस्थितः।  
नैव दृष्टं रणे पापं युध्यमानस्य धीमतः॥ ३४॥**

**किं पुरा राजधर्मेण क्षत्रियस्य विशेषतः।  
तदेवं हृदये कृत्वा तस्मात्पापं न चिन्तयेत्॥ ३५॥**

**ततो युधिष्ठिरो राजा प्रणम्य शिरसा मुनिम्।  
पृच्छामि त्वां मुनिश्रेष्ठ सदा त्रैकाल्यदर्शनम्॥**

**कथय त्वं समासेन मुच्येऽहं येन किल्बिषात्॥३६॥**



**मार्कण्डेय उवाच—**

**शृणु राजन्महाभाग यन्मां पृच्छसि भारत।  
एवं सांख्यं च योग च तीर्थे चैव युधिष्ठिर॥ ३७॥**

**किं पुनर्ब्राह्मणैः पुण्यैः कीर्तितं वै पुरा विभो।  
प्रयागगमनं श्रेष्ठं नराणां पुण्यकर्मणाम्॥ ३८॥**

इति श्रीमहापुराणे पाद्म आदिखण्डे चत्वारिंशोऽध्यायः॥ ४०॥  
**आदितः श्लोकानां समष्ट्यङ्काः—२१९४**

**———————**  
अथैकचत्वारिंशोऽध्यायः।

**——————**

**युधिष्ठिर उवाच—**

**भगवञ्श्रोतुमिच्छामि पुरा कल्पे यथा स्थितम्।  
कथं प्रयागगमनं नराणां तत्र कीदृशम्॥१॥**

**मृतानां का गतिस्तत्र स्नातानां चैव किं फलम्।  
ये वसन्ति प्रयागे तु ब्रूहि तेषां च किं फलम्॥**

**एतन्मे सर्वमाख्याहि परं कौतूहलं हि मे॥२॥**

**मार्कण्डेय उवाच—**

**कथयिष्यामि ते [वत्स](http://॑ "म. ञ.त्स प्रयागस्य च य")नाथेष्टं यच्च यत्फलम्।  
पुरा ऋषीणां [विप्राणां](http://॑ "ख. ञ. सदसि ।") कथ्यमानं मया श्रुतम्॥ ३॥**

**आप्रयागात्प्रतिष्ठानाद्धर्मकीवासुकीह्रदात्।  
कम्बलाश्वतरौ नागौ नागाश्च बहुमूलिकाः॥४॥**

**एतत्प्रजापतिक्षेत्रं त्रिषु लोकेषु विश्रुतम्।  
अत्र स्नात्वा दिवं यान्ति ये मृतास्तेऽपुनर्भवाः॥ ५॥**

**तत्र ब्रह्मादयो देवा रक्षां कुर्वन्ति संगताः।  
अन्ये च बहवस्तीर्थाः सर्वपापहराः शुभाः॥६॥**

**न शक्याः कथितुं राजन्बहुवर्षशतैरपि।  
संक्षेपेण प्रवक्ष्यामि प्रयागस्य च कीर्तनम्॥७॥**

**षष्टिर्धनुःसहस्राणि परिरक्षन्ति जाह्नवीम्।  
यमुनां रक्षति सदा सविता सप्तवाहनः॥८॥**

**प्रयागं तु विशेषेण स्वयं रक्षति वासवः।  
मण्डलं रक्षति हरिर्देवैः सह सुसंमतम्॥९॥**

**तं वरं रक्षते नित्यं शूलपाणिर्महेश्वरः।  
स्थानं रक्षन्ति वै देवाः सर्वपापहरं शुभम्॥**

**अधर्मेण वृतो लोको नैव गच्छति सत्पदम्॥१०॥**

**स्वल्पमल्पतरं पापं यदा तस्य नराधिप।  
प्रयागं स्मरमाणस्य सर्वमायाति संक्षयम्॥११॥**

**दर्शनात्तस्य तीर्थस्य नामसंकीर्तनादपि।  
मृत्तिकालभनाद्वाऽपि नरः पापाद्विमुच्यते॥१२॥**

**पञ्च कुण्डानि राजेन्द्र येषां मध्ये तु जाह्नवी।  
प्रयागे तु प्रविष्टस्य पापं नश्यति तत्क्षणात्॥१३॥**

**योजनानां सहस्रेषु गङ्गां स्मरति यो नरः।  
अपि दुष्कृतकर्माऽसौ लभते परमां गतिम्॥१४॥**

**कीर्तनान्मुच्यते पापैर्दृष्ट्रा भद्राणि पश्यति।  
अवगाह्य च पीत्वा च पुनात्यासप्तमं कुलम्॥१५॥**

**सत्यवादी जितक्रोधो अहिसां परमां स्थितः।  
धर्मानुसारी तत्त्वज्ञो गोब्राह्मणहिते रतः॥१६॥**

**गङ्गायमुनयोर्मध्ये स्नातो मुच्येत किल्बिषात्।  
मनसा चिन्तितान्कामान्सम्यक्प्राप्नोति पुष्कलान्॥१७॥**

**ततो गत्वा प्रयागं तु सर्वदेवाभिरक्षितम्।  
ब्रह्मचारी वसेन्मासं पितृदेवांश्च तर्पयेत्॥**

**ईप्सिताल्लँभते कामान्यत्र तत्राभिजायते॥१८॥**

**तपनस्य सुता देवी त्रिषु लोकेषु विश्रुता।  
समागता महाभागा यमुना यत्र निम्नगा॥१९॥**

**तत्र संनिहितो नित्यं साक्षाद्देवो महेश्वरः।  
दुष्प्रापं मानुषैः पुण्यं प्रयागं तु युधिष्ठिर॥२०॥**



**देवदानवगन्धर्वा ऋषयः सिद्धचारणाः।  
तत्रोपस्पृश्य राजेन्द्र [स्वर्गलोके](http://॑ "क'के महीयते। इ।") सुखं गताः॥२१॥**

इति श्री महापुराणे पाद्म आदिखण्ड एकचत्वारिंशोऽध्यायः॥ ४१॥  
**आदितः श्लोकानां समष्ट्यङ्काः—२२१५**

——————  
अथ द्विचत्वारिंशोऽध्यायः।

————

**मार्कण्डेय उवाच—**

**शृणु राजन्प्रयागस्य माहात्म्यं पुनरेव तु।  
[प्रयागे](http://॑ "क. योगहा।") सर्वपापेभ्यो मुच्यते नात्र संशयः॥१॥**

**आर्तानां च दरिद्राणां निश्चितव्यवसायिनाम्।  
स्थानं मुक्त्वा प्रयागं तु नाक्षयं तु कदाचन॥ २॥**

**गङ्गायमुनमासाद्य यस्तु प्राणान्परित्यजेत्।  
दीप्तकाशञ्चनवर्णाभे विमाने सूर्यवर्चसि॥३॥**

**गन्धर्वाप्सरसां मध्ये स्वर्गे मोदेत मानवः।  
ईप्सिताल्लँभते कामान्वदन्ति ऋषिपुंगवाः॥४॥**

**सर्वरत्नमयैर्दिव्यैर्नानाध्वजसमाकुलैः।  
वराङ्गनासमाकीर्णैर्मोदते शुभलक्षणैः॥५॥**

**गीतवादित्रनिर्घोषैः प्रसुप्तः प्रतिबुध्यते।  
यावन्न स्मरते जन्म तावत्स्वर्गे महीयते॥६॥**

**तत्र स्वर्गात्परिभ्रष्टः क्षीणकर्मा दिवश्च्युतः।  
हिरण्यरत्नसंपूर्णे समृद्धे जायते कुले॥७॥**

**तदेव स्मरते तीर्थं स्मरणात्तत्र गच्छति।  
देशस्थो यदि वाऽरण्ये विदेशे यदि वा गृहे॥८॥**

**प्रयागं स्मरमात्रोऽपि यस्तु प्राणान्परित्यजेत्।  
स ब्रह्मलोकमाप्नोति वदन्ति ऋषिपुंगवाः॥ ९॥**

**सर्वकामफला वृक्षा मही यत्र हिरण्मयी।  
ऋषयो मुनयः सिद्धा यत्र लोके प्रगच्छति॥१०॥**

**स्त्रीसहस्राकुले रम्ये मन्दाकिन्यास्तटे शुभे।  
मोदते ऋषिभिः सार्धे स्वकृतेनेह कर्मणा॥११॥**

**सिद्धचारणगन्धर्वैः पूज्यते दिवि दैवतैः।  
ततः स्वर्गात्परिभ्रष्टो जम्बूद्वीपपतिर्भवेत्॥१२॥**

**ततः शुभानि कर्माणि चिन्तयानः पुनः पुनः।  
गुणवान्वित्तसंपन्नो भवतीह न संशयः॥१३॥**

**कर्मणा मनसा वाचा सत्यधर्मप्रतिष्ठितः।  
गङ्गायमुनयोर्मध्ये यस्तु दानं प्रयच्छति॥१४॥**

**सुवर्णमणिमुक्तां वा यदि धान्यं प्रतिग्रहम्।  
स्वकार्ये पितृकार्ये वा देवताभ्यर्चनेऽपि वा॥१५॥**

**निष्फलं तस्य तत्तीर्थं यावत्तत्फलमश्नुते।  
एवं तीर्थे न गृह्णीयात्पुण्येष्वायतनेषु च॥१६॥**

**निमित्तेषु च सर्वेषु अप्रमत्तो द्विजो भवेत्।  
कपिलां पाटलावर्प्रणां यागे यः प्रयच्छति॥ १७॥**

**स्वर्णशृङ्गी रौप्यखुरां चैलकण्ठीं पयस्विनीम्।  
प्रयागे श्रोत्रियं साधुं ग्राहयित्वा यधाविधि॥ १८॥**

**शुक्लाम्बरधरं शान्तं धर्मज्ञं वेदपारगम्।  
सा गौस्तस्मै च दातव्या गङ्गायमुनसंगमे॥१९॥**

**वासांसि च महार्हाणि रत्नानि विविधानि च।  
यावद्रोमाणि तस्या गोः सन्ति गात्रेषु सत्तम॥२०॥**

**तावद्वर्षसहस्राणि स्वर्गलोके महीयते।  
यत्रासौ लभते जन्म सा गौस्तत्राभिजायते॥२१॥**

**न च पश्यत्यसौ घोरं नरकं तेन कर्मणा।  
उत्तरान्स कुरून्प्राप्य मोदते कालमक्षयम्॥ २२॥**

**गवां शतसहस्रेभ्यो दद्यादेकां पयस्विनीम्।  
पुत्रान्दारांस्तथा भृत्यान्गौरेका प्रतितारयेत्॥२३॥**

**तस्मात्सर्वेषु दानेषु गोदानं तु विशिष्यते।  
दुर्गमे विषमे घोरे महापातकसंभवे।**

**गौरेव रक्षां कुरुते तस्माद्देया द्विजातये॥२४॥**

इति श्रीमहापुराणे पाद्म आदिखण्डे द्विचत्वारिंशोऽध्यायः॥ ४२॥  
**आदितः श्लोकानां समष्ट्यङ्काः—२२३९**

**——————**



अथ त्रिचत्वारिंशोऽध्यायः।

——————

**युधिष्ठिर उवाच—**

**यथा प्रयागस्य सुने माहात्म्यं कथितं त्वया।  
तथा यथा प्रमुच्येऽहं सर्वपापैर्न संशयः॥१॥**

**भगवन्केन विधिना मन्तव्यं धर्मनिश्चयैः।  
प्रयागे यो विधिः प्रोक्तस्तं मे ब्रूहि महामुने॥२॥**

**मार्कण्डेय उवाच—**

**कथयिष्यामि ते वत्स तीर्थयात्राविधिक्रमम्।  
यो गच्छेत कुरुश्रेष्ठ प्रयागं देवसंयुतम्॥**

**बलीवर्दे समारूढः शृणु तस्यापि यत्फलम्॥३॥**

**बसते नरके घोरे गवां क्रोधे सुदारुणे।  
सलिलं च न गृह्णन्ति पितरस्तस्य देहिनः॥४॥**

**यस्तु पुत्रांस्तथा बालान्स्नापयेत्पाययेत्तथा।  
यथाऽऽत्मनस्तथा सर्वान्दानं विप्रेषु दापयेत्॥**

**\[[ऐश्व](http://॑ "अयं पाठः ख. ञ. पुस्तकयोरेव ।")र्यं लभते चाग्र्यं ब्रह्मलोके [महीयते](http://॑ "ख. ञ. 'ते । कामाल्लोभाद्भयान्मोहाद्वच्छे ।") \]॥५॥**

**ऐश्वर्यलोभान्मोहाद्वा गच्छेद्यानेन यो नरः।  
निष्फलं तस्य तत्तीर्थं तस्माद्यानं परित्यजेत्॥६॥**

**गङ्गायमुनयोर्मध्ये यस्तु कन्यां प्रयच्छति।  
आर्षेण तु विधानेन यथाविभवसंभवम्॥७॥**

**[न](http://॑ "ट. न च पश्यति तं घों।")पश्यति यमं घोरं नरकं तेन कर्मणा।  
उत्तरान्स कुरून्गत्वा मोदते कालमक्षयम्॥८॥**

**पुत्रांस्तु दाराल्लँभते धार्मिकान्नयसंयुतान्।  
तत्र दानं प्रदातव्यं यथाविभवसंभवम्॥९॥**

**तेन तीर्थफलेनैव वर्धते नात्र संशयः।  
स्वर्गे तिष्ठति राजेन्द्र यावदाभूतसंप्लवम्॥१०॥**

**वटमूलं समाश्रित्य यस्तु प्राणान्परित्यजेत्।  
सर्वलोकानतिक्रम्य रुद्रलोकं स गच्छति॥११॥**

**तत्र ते द्वादशाऽऽदित्यास्तपन्ति रुद्रमाश्रिताः।  
निर्दहन्ति जगत्सर्वं वटमूलं न दह्यते॥१२॥**

**नष्टचन्द्रार्कपवनं यदा चैकार्णवं जगत्।  
स्वपित्यत्रैव वै विष्णुरिज्यमानः पुनः पुनः॥१३॥**

**देवदानवगन्धर्वा ऋषयः सिद्धचारणाः।  
सदा सेवन्ति तत्तीर्थं गङ्गायमुनसंगमे॥१४॥**

**तत्र गच्छन्ति राजेन्द्र प्रयागे संयुतं च यत्।  
तत्र ब्रह्मादयो देवा दिशश्चैव दिगीश्वराः॥ १५॥**

**लोकपालाश्च साध्याश्च पितरो लोकसंमताः।  
सनत्कुमारप्रमुखास्तथैव परमर्षयः॥१६॥**

**अङ्गिरःप्रमुखाश्चैव तथा ब्रह्मर्षयः परे।  
तथा नागाश्च सिद्धाश्च सुपर्णाः खेचराश्च ये॥१७॥**

**सरितः सागराः शैला नागा विद्याधरास्तथा।  
हरिश्च भगवानास्ते प्रजापतिपुरस्कृतः॥१८॥**

**गङ्गायमुनयोर्मध्ये पृथिव्या जघनं स्मृतम्।  
प्रयागं राजशार्दूल त्रिषु लोकेषु विश्रुतम्॥१९॥**

**ततः पुण्यतमं नास्ति त्रिषु लोकेषु भारत।  
श्रवणात्तस्य तीर्थस्य नामसंकीर्तनादपि॥**

**मृत्तिकालम्भनाद्वाऽपि नरः पापात्प्रमुच्यते॥२०॥**

**तत्राभिषेकं यः कुर्यात्संगमे संशितव्रतः।  
तुल्यं फलमवाप्नोति राजसूयाश्वमेधयोः॥२१॥**

**न वेदवचनात्तात न लोकवचनादपि।  
मतिरुत्क्रमणीया ते प्रयागगमनं प्रति॥२२॥**

**दश तीर्थसहस्राणि षष्टिकोठ्यस्तथाऽपराः।  
येषां सांनिध्यमत्रैव कीर्तनात्कुरुनन्दन॥२३॥**

**या गतिर्योगयुक्तस्य समुत्थस्य मनीषिणः।  
सा गतिस्त्यजतः प्राणान्गङ्गायमुनसंगमे॥२४॥**

**से न जीवन्ति लोकेऽस्मिन्यत्र यत्र युधिष्ठिर।  
ये प्रयागं न संप्राप्तास्त्रिषु लोकेषु विश्रुतम्॥२५॥**

**एवं दृष्ट्वा तु तत्तीर्थं प्रयागं परमं पदम्।  
मुच्यते सर्वपापेभ्यः शशाङ्क इव राहुणा॥२६॥**



**कम्बलाश्वतरौ नागौ यमुनादक्षिणे तटे।  
तत्र स्नात्वा च पीत्वा च मुच्यते सर्वपातकैः॥ २७॥**

**तत्र गत्वा तु तत्स्थानं महादेवस्य धीमतः।  
नरस्तारयते सर्वान्दशातीतान्दशापरान्॥ २८॥**

**कृत्वाऽभिषेकं तु नरः सोऽश्वमेधफलं लभेत्।  
स्वर्गलोकमवाप्नोति यावदाभूतसंप्लवम्॥२९॥**

**पूर्वपार्श्वे तु गङ्गायास्त्रिषु लोकेषु भारत।  
कूपं चैव तु सामुद्रं प्रतिष्ठानं च विश्रुतम्॥३०॥**

**ब्रह्मचारी जितक्रोधस्त्रिरात्रं यदि तिष्ठति।  
सर्वपापविशुद्धात्मा सोऽश्वमेधफलं लभेत्॥३१॥**

**उत्तरेण प्रतिष्ठानाद्भागीरथ्यास्तु पूर्वतः।  
हंसप्रपतनं नाम तीर्थं त्रैलोक्यविश्रुतम्॥३२॥**

**अश्वमेधफलं तस्मिन्स्नातमात्रस्य भारत।  
यावच्चन्द्रश्चसूर्यश्च तावत्स्वर्गे महीयते॥३३॥**

**उर्वशीपुलिने रम्ये विपुले इंसपाण्डुरे।  
सलिलैस्तर्पयेद्यस्तु पितॄंस्तत्र विमत्सरः॥३४॥**

**षष्टिवर्षसहस्राणि षष्टिवर्षशतानि च।  
सेवते पितृभिः सार्धं स्वर्गलोकं नराधिप॥३५॥**

**पूज्यते सततं तत्र ऋषिगन्धर्वकिंनरैः।  
ततः स्वर्गपरिभ्रष्टः क्षीणकर्मा दिवश्च्युतः॥३६॥**

**उर्वशीसदृशीनां तु कन्यानां लभते शतम्।  
गवां शतसहस्राणां भोक्ता भवति भूमिप॥३७॥**

**काञ्चीनूपुरशब्देन सुप्तोऽसौ प्रतिबुध्यते।  
भुक्त्वा तु विपुलान्भोगांस्तत्तीर्थं लभते पुनः॥३८॥**

**कुशासनधरो नित्यं नियतः संयतेन्द्रियः।  
एककालं तु भुञ्जानो मासं भोगपतिर्भवेत्॥३९॥**

**सुवर्णालंकृतानां तु नारीणां लभते शतम्।  
पृथिव्याः ससमुद्राया महाभोगपतिर्भवेत्॥४०॥**

**दशग्रामसहस्राणां भोक्ता भवति भूमिप।  
काञ्चीनूपुरशब्देन सुप्तोऽसौ प्रतिबुध्यते॥४१॥**

**धनधान्यसमायुक्तो दाता भवति नित्यशः।  
स भुक्त्वा विपुलान्भोगांस्तत्तीर्थं स्मरते पुनः॥ ४२॥**

**अथ तस्मिन्वटे रम्ये ब्रह्मचारी जितेन्द्रियः।  
उपोष्य योगयुक्तश्च ब्रह्मज्ञानमवाप्नुयात्॥ ४३॥**

**कोटितीर्थं समासाद्य यस्तु प्राणान्परित्यजेत्।  
कोटिवर्षसहस्राणि स्वर्गलोके महीयते॥४४॥**

**ततः स्वर्गात्परिभ्रष्टः क्षीणकर्मा दिवश्च्युतः।  
सुवर्णमणिमुक्ताढ्ये कुले भवति रूपवान्॥ ४५॥**

**ततो भोगवतीं गत्वा वासुकेरुत्तरेण तु।  
दशाश्वमेधिकं तत्र तीर्थं तत्रापरं भवेत्॥ ४६॥**

**कृत्वाऽभिषेकं तु नरः सोऽश्वमेधफलं लभेत्।  
धनाढ्यो रूपवान्दक्षो दाता भवति धार्मिकः॥४७॥**

**चतुर्वेदेषु यत्पुण्यं सत्यवादेषु यत्फलम्।  
अहिंसायां तु यो धर्मो गमनादेव तद्भवेत्॥४८॥**

**कुरुक्षेत्रसमा गङ्गा यत्र तत्रावगाह्यते।  
कुरुक्षेत्राद्दशगुणा यत्र सिन्ध्वा समागता॥४९॥**

**यत्र गङ्गा महाभागा बहुतीर्थतपोधना।  
सिद्धक्षेत्रं हि तज्ज्ञेयं नात्र कार्या विचारणा॥५०॥**

**क्षितौ तारयते मर्त्याभागांस्तारयतेऽप्यधः।  
दिवि तारयते देवांस्तेन सा त्रिपथा स्मृता॥५१॥**

**यावदस्थीनि गङ्गायां तिष्ठन्ति तस्य देहिनः।  
तावद्वर्षसहस्राणि स्वर्गलोके महीयते॥५२॥**

**तीर्थानां तु परं तीर्थं नदीनामुत्तमा नदी।  
मोक्षदा सर्वभूतानां महापातकिनामपि॥५३॥**

**सर्वत्र सुलभा गङ्गा त्रिषु स्थानेषु दुर्लभा।  
गङ्गाद्वारे प्रयागे च गङ्गासागर संगमे॥**

**तत्र स्नात्वा दिवं यान्ति ये मृतास्तेऽपुनर्भवाः॥५४॥**

**सर्वेषां चैव भूतानां पापोपहतचेतसाम्।  
गतिरन्यत्र मर्त्यानां नास्ति गङ्गासमागतिः॥५५॥**

**पवित्राणां पवित्रं या मङ्गलानां च मङ्गलम्।  
महेश्वर शिरोभ्रष्टा सर्वपापहरा शुभा॥५६॥**

इति श्रीमहापुराणे पाद्म आदिखण्डे प्रयागमाहात्म्ये त्रिचत्वारिंशोऽध्यायः॥ ४३॥  
**आदितः श्लोकानां समष्ट्यङ्काः—२२९५**



अथ चतुश्चत्वारिंशोऽध्यायः।

—————

**मार्कण्डेय उवाच—**

**शृणु राजन्प्रयागस्य माहात्म्यं पुनरेव तु।  
यच्छ्रुत्वा सर्वपापेभ्यो मुच्यते नात्र संशयः॥१॥**

**मानसं नाम तत्तीर्थं गङ्गायामुत्तरे तटे।  
त्रिरात्रोपोषितो भूत्वा सर्वकामानवामुयात्॥२॥**

**गोभूहिरण्यदानेन यत्फलं [प्रामुयान्नरः](http://॑ "ख. ञ. ॰रः। स तत्फ।")।  
एतत्फलमवाप्नोति तत्तीर्थं [स्मरते](http://॑ "ख. ञ. ते तु यः। अ।") पुनः॥३॥**

**अकामो वा सकामो वा गङ्गायां यो विपद्यते।  
मृतस्तु भवति स्वर्गे नरकं न च पश्यति॥४॥**

**अप्सरोगणसंगीतैः सुप्तोऽसौ प्रतिबुध्यते।  
हंससारसयुक्तेन विमानेन स गच्छति॥५॥**

**बहुवर्षाणि राजेन्द्र षट्सहस्राणि भुञ्जते।  
ततः स्वर्गात्परिभ्रष्टः क्षीणकर्मा दिवश्च्युतः॥६॥**

**सुवर्णमणिमुक्ताढ्यो जायते तु महाकुले।  
षष्टितीर्थसहस्राणि षष्टितीर्थशतानि च॥**

**माघे मासि गमिष्यन्ति गङ्गायमुनसंगमे॥७॥**

**गवां शतसहस्रस्य सम्यग्दत्तस्य यत्फलम्।  
प्रयागे माघमासे तु त्र्यहं स्नातस्य तत्फलम्॥८॥**

**गङ्गायमुनयोर्मध्ये पञ्चाग्निं यस्तु साधयेत्।  
अहीनाङ्गो विरोगश्च पञ्चेन्द्रियसमन्वितः॥९॥**

**यावन्ति रोमकूपाणि तस्य गात्रस्य देहिनः।  
तावद्वर्षसहस्राणि स्वर्गलोके महीयते॥१०॥**

**ततः स्वर्गात्परिभ्रष्टो जम्बूद्वीपपतिर्भवेत्।  
स भुक्त्वा विपुलान्भोगांस्तत्तीर्थं भजते पुनः॥ ११॥**

**जलप्रवेशं यः कुर्यात्संगमे लोकविश्रुते।  
राहुग्रस्तो यथा सोमो विमुक्तः सर्वपातकैः॥१२॥**

**सोमलोकमवाप्नोति सोमेन सह मोदते।  
षष्टिवर्षसहस्राणि षष्टिवर्षशतानि च॥१३॥**

**स्वर्गलोकमवाप्नोति ऋषिगन्धर्वसेवितः।  
परिभ्रष्टस्तु राजेन्द्र समृद्धे जायते कुले॥१४॥**

**अधः शिरास्तु यो ज्वालामूर्ध्वपादः पिवेन्नरः।  
शतं वर्षसहस्राणि स्वर्गलोके महीयते॥१५॥**

**परिभ्रष्टस्तु राजेन्द्र अग्निहोत्री भवेन्नरः।  
भुक्त्वा तु विपुलान्भोगांस्तत्तीर्थं भजते नरः॥१६॥**

**यस्तु देह विकर्तित्वा शकुनिभ्यः प्रयच्छति।  
विहगैरुपभुक्तस्य शृणु तस्यापि यत्फलम्॥१७॥**

**शतं वर्षसहस्राणां सोमलोके महीयते।  
ततः स्वर्गात्परिभ्रष्टोराजा भवति धार्मिकः॥१८॥**

**गुणवान् रूपसंपन्नोविद्वान्सुप्रियदेहवान्।  
भुक्त्वा तु विपुलान्भोगांस्तत्तीर्थं भजते पुनः॥१९॥**

**यामुने चोत्तरे कूले प्रयागस्य तु दक्षिणे।  
ऋणप्रमोचनं नाम तीर्थे तत्परमं स्मृतम्॥२०॥**

**एकरात्रोषितो भूत्वा ऋणैः सर्वैः प्रमुच्यते।  
सूर्यलोकमवाप्नोति अनृणी च सदा भवेत्॥२१॥**

इति श्रीमहापुराणे पाद्म आदिखण्डे प्रयागमाहात्म्ये चतुश्चत्वारिंशोऽध्यायः॥ ४४॥  
**आदितः श्लोकानां समष्ट्यङ्काः—२३१६**

**——————**

अथ पश्चचत्वारिंशोऽध्यायः।

—————

**युधिष्ठिर उवाच—**

**एतच्छ्रुत्वा प्रयागस्य यत्त्वया कीर्तनं कृतम्।  
विशुद्धमेतद्धृदयं प्रयागस्य तु कीर्तनात्॥**

**अनाशकफलं ब्रूहि भगवंस्तत्र कीदृशम्॥१॥**

**मार्कण्डेय उवाच—**

**शृणु राजन्प्रयागे तु अनाशकफलं विभो।  
प्राप्नोति पुरुषो धीमाञ्श्रद्दधानश्च यादृशम्॥२॥**



**अहीनाङ्गो विरोगश्च पञ्चेन्द्रियसमन्वितः।  
अश्वमेधफलं तस्य गच्छतस्तु पदे पदे॥३॥**

**कुलानि तारयेद्राजन्दश पूर्वान्दशापरान्।  
मुच्यते सर्वपापेभ्यो गच्छेत परमं पदम्॥४॥**

**युधिष्ठिर उवाच—**

**महाभागोऽसि धर्मज्ञ दानं वदसि मे प्रभो।  
अल्पेनैव प्रदानेन बहून्धर्मानवाप्नुयात्॥५॥**

**अश्वमेधस्तु बहुभिः सुकृतैः प्राप्यते इह।  
एतं मे संशयं ब्रूहि परं कौतूहलं हि मे॥६॥**

**मार्कण्डेय उवाच—**

**शृणु राजन्महावीर यदुक्तं पद्मयोनिना।  
ऋषीणां संनिधौ पूर्वं कथ्यमानं मया श्रुतम्॥७॥**

**पञ्चयोजनविस्तीर्णं प्रयागस्य तु मण्डलम्।  
संप्रविष्टस्य तद्भूमावश्वमेधः पदे पदे॥८॥**

**व्यतीतान्पुरुषान्सप्त भविष्यांश्च चतुर्दश।  
नरस्तारयते सर्वान्यस्तु प्राणान्परित्यजेत्॥९॥**

**एवं ज्ञात्वा तु राजेन्द्र सदा श्रद्धापरो भवेत्।  
अश्रद्दधानाः पुरुषाः पापोपहतचेतसः॥**

**न प्राप्नुवन्ति तत्स्थानं प्रयागं देवनिर्मितम्॥१०॥**

**युधिष्ठिर उवाच—**

**स्नेहाद्वा द्रव्यलोभाद्वा ये तु कामवशं गताः।  
कथं तीर्थफलं तेषां कथं पुण्यमवाप्नुयुः॥११॥**

**विक्रयं सर्वभाण्डानां कार्याकार्यमजानतः।  
प्रयागे का गतिस्तस्य एवं ब्रूहि महामुने॥१२॥**

**मार्कण्डेय उवाच—**

**शृणु राजन्महागुह्यं सर्वपापप्रणाशनम्।  
मासं वसंस्तु राजेन्द्र प्रयागे नियतेन्द्रियः॥**

**मुच्यते सर्वपापेभ्यो यथाऽऽदिष्टं स्वयंभुवा॥१३॥**

**शुचिस्तु प्रयतो भूत्वाऽहिंसकः श्रद्धयाऽन्वितः।  
मुच्यते सर्वपापेभ्यः स गच्छेत्परमं पदम्॥१४॥**

**विश्रम्भघातकानां तु प्रयागे शृणु तत्फलम्।  
त्रिकालमेव स्नायीत आहारं भैक्ष्यमाचरेत्॥१५॥**

**त्रिभिर्मासैः प्रमुच्येत प्रयागात्तु न संशयः।  
अज्ञानेन तु यस्येह तीर्थयात्रादिकं भवेत्॥१६॥**

**सर्वकामसमृद्धस्तु स्वर्गलोके महीयते।  
स्थानं स लभते नित्यं धनधान्यसमाकुलम्॥१७॥**

**एवं ज्ञानेन संपूर्णः सदा भवति भोगवान्।  
तारिताः पितरस्तेन नरकात्प्रपितामहाः॥१८॥**

**धर्मानुसारि तत्त्वज्ञ पृच्छतस्ते पुनः पुनः।  
त्वत्प्रियार्थंसमाख्यातं गुह्यमेतत्सनातनम्॥१९॥**

**युधिष्ठिर उवाच—**

**अद्य मे सफलं जन्म अद्य मे सफलं कुलम्।  
प्रीतोऽस्म्यनुगृहीतोऽस्मि दर्शनादेव तेऽद्य वै॥**

**त्वद्दर्शनात्तुधर्मात्मन्मुक्तोऽहं सर्वपातकैः॥२०॥**

**मार्कण्डेय उवाच—**

**दिष्ट्या ते सफलं जन्म दिष्ट्या ते तारितं कुलम्।  
कीर्तनाद्वर्धते पुण्यं श्रुतं पापप्रणाशनम्॥२१॥**

**युधिष्ठिर उवाच—**

**यमुनायां तु किं पुण्यं किं फलं तु महामुने।  
एतन्मे सर्वमाख्याहि यथादृष्टं यथाश्रुतम्॥२२॥**

**मार्कण्डेय उवाच—**

**तपनस्य सुता देवी त्रिषु लोकेषु विश्रुता।  
समागता महाभागा यमुना यत्र निम्नगा॥२३॥**

**येनैव निःसृता गङ्गा तेनैव यमुनाऽऽगता।  
योजनानां सहस्रेषु कीर्तनात्पापनाशिनी॥२४॥**

**तत्र स्नात्वा च पीत्वा च यमुनायां युधिष्ठिर।  
कीर्तनाल्लभते पुण्यं दृष्ट्वा भद्राणि पश्यति॥२५॥**

**अवगाढा च पीता च पुनात्यासप्तमं कुलम्।  
प्राणांस्त्यजति यस्त्वत्र स याति परमां गतिम्॥२६॥**



**अग्नितीर्थमिति ख्यातं यमुनादक्षिणे तटे।  
पश्चिमे धर्मराजस्य तीर्थं हरबरं स्मृतम्॥**  
**तत्र स्नात्वा दिवं यान्ति ये मृतास्तेऽपुनर्भवाः॥२७॥**

**एवं तीर्थसहस्राणि यमुनादक्षिणे तटे।  
उत्तरेण प्रवक्ष्यामि आदित्यस्य महात्मनः॥२८॥**

**तीर्थंतु विरजं नाम यत्र देवाः सवासवाः।  
उपासते स्म संध्यां तु नित्यकालं युधिष्ठिर॥२९॥**

**देवाः सेवन्ति तत्तीर्थं ये चान्ये विदुषो (?) जनाः।  
श्रद्धादानपरो भूत्वा कुरु तीर्थाभिषेचनम्॥३०॥**

**अन्ये च बहवस्तीर्थाः सर्वपापहराः शुभाः। **  
**तेषु स्नात्वा दिवं यान्ति ये मृतास्तेऽपुनर्भवाः॥ ३१॥**

**गङ्गा च यमुना चैव उभे तुल्यफले स्मृते।**  
**केवलं श्रेष्ठभावेन गङ्गा सर्वत्र पूज्यते॥३२॥**

**एवं कुरुष्व कौन्तेय सर्वतीर्थाभिषेचनम्।  
यावज्जीवकृतं पापं तत्क्षणादेव नश्यति॥३३॥**

**यस्त्विदं कल्प उत्थाय पठते च शृणोति वा।  
मुच्यते सर्वपापेभ्यः स्वर्गलोकं स गच्छति॥ ३४॥**

इति श्रीमहापुराणे पाद्म आदिखण्डे यमुनामाहात्म्ये पञ्चचत्वारिंशोऽध्यायः॥ ४५॥  
**आदितः श्लोकानां समष्ट्यङ्काः—२३५०**

**——————**  
अथ षट्चत्वारिंशोऽध्यायः।

**—————**

**युधिष्ठिर उवाच—**

**श्रुतं मे ब्रह्मणा प्रोक्तं पुराणं पुण्यसंमितम्।  
ताथानां तु सहस्राणि शतानि नियुतानि च॥ १॥**

**सर्वे पुण्याः पवित्राश्च गतिश्च परमा स्मृता।  
पृथिव्यां नैमिषं पुण्यमन्तरिक्षे च पुष्करम्॥२॥**

**प्रयागमपि लोकानां कुरुक्षेत्रं विशिष्यते।  
सर्वाणि संपरित्यज्य कथमेकं प्रशंससि॥३॥**

**अप्रमाणमिदं प्रोक्तमश्रद्धेयमनुत्तमम्।  
गतिं च परमां दिव्यां भोगांश्चैव यथेप्सितान्॥४॥**

**किमर्थमल्पयोगेन बहुधर्मं प्रशंससि।  
एतं मे संशयं ब्रूहि यथादृष्टं यथाश्रुतम्॥५॥**

**मार्कण्डेय उवाच—**

**अश्रद्धेयं न वक्तव्यं प्रत्यक्षमपि तद्भवेत्।  
नरस्य श्रद्दधानस्य पापोपहतचेतसः॥  
अश्रद्दधानो ह्यशुचिर्दुर्मतिस्त्यक्तमङ्गलः॥६॥**

**एते पातकिनः सर्वे तेनेदं भाषितं मया।  
शृणु प्रयागमाहात्म्यं यथादृष्टं यथाश्रुतम्॥७॥**

**प्रत्यक्षं च परोक्षं च यथाऽन्यत्संभविष्यति।  
यथैवान्यन्मया दृष्टं पुरा राजन्यथाश्रुतम्॥८॥**

**शास्त्रं प्रमाणं कृत्वा तु पूज्यते योगमात्मनः।  
क्लिश्यते चापरस्तत्र नैव योगमवाप्नुयात्॥९॥**

**जन्मान्तरसहस्रेभ्यो योगो लभ्येत मानवैः।  
यथा युगसहस्रेण योगो लभ्येत मानवैः॥ १०॥**

**यस्तु सर्वाणि रत्नानि ब्राह्मणेभ्यः प्रयच्छति।  
तेन दानेन दत्तेन योगो लभ्येत मानवैः॥ ११॥**

**प्रयागे तु मृतस्येदं सर्वे भवति नान्यथा।  
प्रधानहेतुं वक्ष्यामि श्रद्दधत्सु च भारत॥१२॥**

**[यथा](http://॑ "क. एवं।") सर्वेषु भूतेषु सर्वत्रैव तु दृश्यते।  
ब्रह्म नैवास्ति वै किंचिद्यद्वकुं त्विदमुच्यते॥१३॥**

**या सर्वेषु भूतेषु ब्रह्म सर्वत्र पूज्यते।  
एवं सर्वेषु लोकेषु प्रयागः पूज्यते बुधैः॥१४॥**

**पूज्यते तीर्थराजश्च सत्यमेतद्युधिष्ठिर।  
ब्रह्माऽपि स्मरते नित्यं प्रयागं तीर्थमुत्तमम्॥१५॥**

**तीर्थराजमनुप्राप्य नैवान्यत्किंचिदिच्छति।  
को हि देवत्वमासाद्यमानुषत्वं चिकीर्षति॥ १६**

**अनेनैवानुमानेन त्वं ज्ञास्यसि युधिष्ठिर।  
यथा पुण्यमपुण्यं वा तथैव कथितं मया॥१७॥**



**युधिष्ठिर उवाच—**

**भुतं तद्यत्वया प्रोक्तं विस्मितोऽहं पुनः पुनः।  
कथं योगेन तत्प्राप्तिः स्वर्गलोकस्तु कर्मणा॥ १८॥**

**तदा च लभते भोगान्गां च तत्कर्मणां फलम्।  
तानि कर्माणि पृच्छामि पुनर्यैःप्राप्यते मही॥ १९॥**

**मार्कण्डेय उवाच—**

**शुणु राजन्महाबाहो यथोक्तकर्मणा मही।  
गामग्निं ब्राह्मणं शास्त्रं काञ्चनं सलिलं स्त्रियः॥ २०॥**

**मातरं पितरं चैव यो निन्दति नराधिप।  
नैतेषामूर्ध्वगमनमेवमाह प्रजापतिः॥२१॥**

**एवं योगस्य संप्राप्तिः स्थानं परमदुर्लभम्।  
गच्छन्ति नरकं घोरं ये नराः पापकारिणः॥ २२॥**

**हस्त्यश्वं गामनड्वाहं मणिमुक्तादि काञ्चनम्।  
परोक्षं हरते यस्तु पश्चाद्दानं प्रयच्छति॥ २३॥**

**न ते गच्छन्ति वै स्वर्गं दातारो यत्र भोगिनः।  
अनेन कर्मणा युक्ताः पच्यन्ते नरकेऽधमाः॥२४॥**

**एवं योगं च धर्मं च दातारं च युधिष्ठिर।  
यथा सत्यमसत्यं वा अस्ति नास्तीति यत्फलम्॥  
निरुक्तं तु प्रवक्ष्यामि यथाऽयं स्वयमाप्नुयात्॥२५॥**

इति श्रीमहापुराणे पाद्म आदिखण्डे प्रयागमाहात्म्ये षट्चत्वारिंशोऽध्यायः॥ ४६॥  
**आदितः श्लोकानां समष्ट्यङ्काः—२३७५**

**——————**

अथ सप्तचत्वारिंशोऽध्यायः।

**————**

**मार्कण्डेय उवाच—**

**शृणु राजन्प्रयागस्य माहात्म्यं पुनरेव तु।  
नैमिषं पुष्करं चैव गोतीर्थं सिन्धुसागरम्॥१॥**

**कुरुक्षेत्रं गया चैव गङ्गासागरमेव च।  
एते चान्ये च बहवो ये च पुण्याः शिलोच्चयाः॥२॥**

**दश तीर्थसहस्राणि त्रिंशत्कोट्यस्तथा परे।  
प्रयागे संस्थिता नित्यमेवमाहुर्मनीषिणः॥३॥**

**त्रीणि वाऽप्यग्निकुण्डानि येषां मध्ये तु जाह्नवी।  
प्रयागादभिनिष्क्रान्ता सर्वतीर्थपुरस्कृता॥ ४॥**

**तपनस्य सुता देवी त्रिषु लोकेषु विश्रुता।  
गङ्गा यमुनया सार्धं संस्थिता लोकभाविनी॥५॥**

**गङ्गायमुनयोर्मध्ये पृथिव्या जघनं स्मृतम्।  
प्रयागं राजशार्दूल कलां नार्हन्ति षोडशीम्॥६॥**

**तिस्रः कोट्योऽर्धकोटी च तीर्थानां वायुरब्रवीत्।  
दिवि भुव्यन्तरिक्षे च तत्सर्वंजाह्नवी स्मृता॥ ७॥**

**प्रयागं समधिष्ठानं कम्बलाश्वतरावुभौ।  
भोगवत्यथ या चैव वेदिरेषा प्रजापतेः॥८॥**

**तत्र देवाश्च यज्ञाश्च मूर्तिमन्तो युधिष्ठिर।  
पूजयन्ति प्रयागं ते ऋषयश्च तपोधनाः॥९॥**

**यजन्ते क्रतुभिर्देवांस्तथा बहुधना नृपाः।  
ततः पुण्यतमो नास्ति त्रिषु लोकेषु भारत॥१०॥**

**प्रभावात्सर्वतीर्थेभ्यः प्रभवत्यधिकं विभो।  
दश तीर्थसहस्राणि तिस्रः कोट्यस्तथा पराः॥ ११॥**

**यत्र गङ्गा महाभागा स देशस्तत्तपोवनम्।  
सिद्धक्षेत्रं तु तज्ज्ञेयं गङ्गातीरसमाश्रितम्॥१२॥**

**इति सत्यं द्विजातीनां साधूनामात्मजस्य वा।  
सुहृदां च जपात्कर्णे शिष्यस्यानुगतस्य वा॥ १३॥**

**इदं धन्यमिदं स्वर्ग्यमिदं सेव्यमिदं सुखम्।  
इदं पुण्यमिदं रम्यं पावनं धर्म्यमुत्तमम्॥१४॥**

**महर्षीणामिदं गुह्यं सर्वपापप्रणाशनम्।  
अधीत्य द्विजोऽध्ययनं निर्म्यलत्वमवाप्नुयात्॥१५॥**

**यश्चेदं शृणुयान्नित्यं तीर्थं पुण्यं सदा शुचिः।  
जातिस्मरत्वं लभते नाकपृष्ठे च मोदते॥१६॥**

**प्राप्यन्ते तानि तीर्थानि सद्भिः शिष्टार्थदर्शिभिः।  
स्नाहि तीर्थेषु कौरव्य न च वक्रमतिर्भव॥ १७॥**

**त्वया तु सम्यक्पृष्टेन कथितं तु मया विभो।  
पितरस्तारिताः सर्वे तारिताश्च पितामहाः॥१८॥**

**प्रयागस्य तु सर्वे ते कलां नार्हन्ति षोडशीम्।  
एवं ज्ञानं च योगं च तीर्थं चैवयुधिष्ठिर॥१९॥**



**बहुक्लेशेन युज्यन्ते ततो यान्ति परां गतिम्।  
प्रयागस्मरणाल्लोकः स्वर्गलोकं स गच्छति॥ २०॥**

इति श्रीमहापुराणे पाद्म आदिखण्डे प्रयागमाहात्म्ये सप्तचत्वारिंशोऽध्यायः॥ ४७॥  
**आदितः श्लोकानां समष्ट्यङ्काः—२३९५**

——————  
अथाष्टाचत्वारिंशोऽध्यायः।

—————

**युधिष्ठिर उवाच—**

**कथा सर्वा त्वियं प्रोक्ता प्रयागस्य महामुने।  
एवं मे सर्वमाख्याहि यथा हि मम तारयेत्॥ १॥**

**मार्कण्डेय उवाच**—

**शृणु राजन्प्रवक्ष्यामि प्रोक्तं सर्वमिदं जगत्।  
ब्रह्मा विष्णुस्तथेशानो देवता प्रभुरव्ययः॥२॥**

**ब्रह्मा सृजति भूतानि स्थावरं जङ्गमं च यत्।  
तान्येतानि परो लोके विष्णुः पालयति प्रजाः॥ ३॥**

**कल्पान्ते तत्समग्रंहि रुद्रः संहरते जगत्।  
[न](http://॑ "स्व. ञ. न कदाचिच्च वर्धेत न।") ददाति च नाऽऽदत्ते न कदाचिद्विनश्यति॥ ४॥**

**ईश्वरः सर्वभूतानां यः पश्यति स पश्यति।  
उत्तरेण [प्रतिष्ठानादिदानीं](http://॑ "ट. 'नाद्देवानां ब्र'।") ब्रह्म तिष्ठति॥ ५॥**

**महेश्वरो वटे भूत्वा तिष्ठते परमेश्वरः।  
ततो देवाः सगन्धर्वाः सिद्धाश्चपरमर्षयः॥६॥**

**रक्षन्ति परमं नित्यं पापकर्मपरायणान्।  
ये तु चान्ये च तिष्ठन्ति ते यान्ति परमां गतिम्॥ ७॥**

**युधिष्ठिर उवाच**—

**अप्याह मे यथातत्त्वंयथैषां तिष्ठते श्रुतम्।  
केन वा कारणेनैव तिष्ठन्ति लोकसंमताः॥८॥**

**मार्कण्डेय उवाच**—

**प्रयागे निवसन्त्येते ब्रह्मविष्णुमहेश्वराः।  
कारणं तु प्रवक्ष्यामि शृणु तत्त्वं युधिष्ठिर॥९॥**

**पश्चयोजनविस्तीर्णं प्रयागस्य तु मण्डलम्।  
तिष्ठन्ति रक्षणार्थाय पापकर्मनिवारणाः॥१०॥**

**तस्मिंस्तु स्वल्पकं पापं नरके पातयिष्यति।  
एवं ब्रह्मा च विष्णुश्चप्रयागे स महेश्वरः॥११॥**

**सप्तद्वीपाः समुद्राश्च पर्वताश्च महीतले।  
ध्रियमाणाश्च तिष्ठन्ति यावदाभूतसंप्लवम्॥१२॥**

**ये चान्ये बहवः सर्वे तिष्ठन्ति च युधिष्ठिर।  
पृथिवीस्थानमारभ्य निर्मितं दैवतैस्त्रिभिः॥ १३॥**

**प्रजापतेरिदं क्षेत्रं प्रयागमिति विश्रुतम्।  
एतत्पुण्यं पवित्रं च प्रयागं तु युधिष्ठिर॥  
स्वराज्यं कुरु राजेन्द्र भ्रातृभिः सहितो भव॥१४॥**

इति श्रीमहापुराणे पाद्म आदिखण्डे प्रयागमाहात्म्येऽष्टाचत्वारिंशोऽध्यायः॥ ४८॥  
**आदितः श्लोकानां समष्ट्यङ्काः – २४०९**

———————  
अथैकोनपञ्चाशत्तमोऽध्यायः।

———————

**सूत उवाच—**

**भ्रातृभिः सहिताः सर्वे पाण्डवा धर्मनिश्चयाः। **  
**ब्राह्मणेभ्यो नमस्कृत्वा गुरुदेवांस्त्वतर्पयन्॥ १॥**

**वासुदेवोऽपि तत्रैव क्षणेनाभ्यागतस्तदा।  
पाण्डवैः सहितैः सर्वैः पूज्यमानः स माधवः॥२॥**

**कृष्णेन सहितैः सर्वैः पुनरेव महात्मभिः।  
अभिषिक्तः स्वराज्ये तु धर्मपुत्रो युधिष्ठिरः॥३॥**

**एतस्मिन्नन्तरे चैव मार्कण्डेयो महात्मवान्।  
ततः स्वस्तीति चोक्त्वा वै क्षणादाश्रममागतः॥ ४॥**

**युधिष्ठिरोऽपि धर्मात्मा भ्रातृभिः सहितस्तु सः।  
महादानं ददौ चाथ धर्मपुत्रो युधिष्ठिरः॥ ५॥**



**यस्त्विदं कल्यमुत्थाय पठते वा शृणोति वा।**  
**मुच्यते सर्वपापेभ्यो विष्णुलोकं स गच्छति॥ ६॥**

**वासुदेव उवाच—**

**मम वाक्यं तु कर्तव्यं तव स्नेहाद्व्रवीम्यहम्।  
नित्यं संस्मर त्वं राजन्प्रयागं विगतज्वरः॥ ७॥**

**प्रयागं संस्मरन्नित्यं सहास्माभिर्युधिष्ठिर।  
स्वयं प्राप्स्यसि राजेन्द्र स्वर्गलोकं तु शाश्वतम्॥ ८॥**

**प्रयागमनुगच्छेद्वा वसते वाऽपि यो नरः।  
सर्वपापविशुद्धात्मा स्वर्गलोकं स गच्छति॥९॥**

**प्रतिग्रहावुपावृत्तः संतुष्टो नियतः शुचिः।  
अहंकारनिवृत्तश्च स तीर्थफलमश्नुते॥१०॥**

**अकोपनश्च राजेन्द्र सत्यवादी दृढव्रतः।  
आत्मोपमश्च भूतेषु स तीर्थफलमश्नुते॥११॥**

**ऋषिभिः क्रतवः प्रोक्ता देवैश्चापि यथाक्रमम्।  
न हि शक्या दरिद्रेण यज्ञाः प्राप्तुं महीपते॥१२॥**

**बहूपकरणो यज्ञो नानासंभारविभ्रमः।  
प्राप्यते विविधैरर्थैः समृद्धैर्वा नरैः क्वचित्॥१३॥**

**यो दरिद्रैरपि बुधैः शक्यः प्राप्तुं नरेश्वर।  
ततो यज्ञः फलैः पुण्यैस्तं निबोध जनेश्वर॥ १४॥**

**ऋषीणां परमं गुह्यमिदं भरतसत्तम।  
तीर्थाभिगमनं पुण्यं यज्ञैरपि विशिष्यते॥१५॥**

**दश कोटिसहस्राणि त्रिंशत्कोट्यस्तथा परे।  
माघमासे तु गङ्गायां गमिष्यन्ति नरर्षभ॥१६॥**

**स्वस्थो भव महाराज भुङ्क्ष्व राज्यमकण्टकम्।  
पुनर्द्रक्ष्यसि राजेन्द्र यजमानो विशेषतः॥१७॥**

इति श्रीमहापुराणे पाद्म आदिखण्डे प्रयागमाहात्म्यकथनं नामोनपञ्चाशत्तमोऽध्यायः॥ ४९॥  
**आदितः श्लोकानां समथ्यङ्काः—२४२६**

**—————**  
अथ पश्चाशत्तमोऽध्यायः।

**—————**

**ऋषय ऊचुः—**

**भवता कथितं सर्वं यत्किचित्पृष्टमेव च।  
इदानीमपि पृच्छाम एकं वद महामते॥१॥**

**एतेषां खलु तीर्थानां सेवनाद्यत्फलं भवेत्।  
सर्वेषां किल कृत्वैकं कर्म केन च लभ्यते॥  
एतन्नो व्रुहि सर्वज्ञ कर्मैवं यदि वर्तते॥२॥**

**सूत उवाच—**

**कर्मयोगः किल प्रोक्तो वर्णानां द्विजपूर्वशः।  
नानाविधो महाभागास्तत्र चैकं विशिष्यते॥३॥**

**हरिभक्तिः कृता येन मनसा वचसा गिरा।  
जितं तेन जितं तेन जितमेव न संशयः॥४॥**

**हरिरेव समाराध्यः सर्वदेवेश्वरेश्वरः।  
हरिनाममहामन्त्रैर्नश्येत्पापपिशाचकम्॥५॥**

**हरेः प्रदक्षिणां कृत्वा सकृदप्यमलाशयाः।  
सर्वतीर्थसमागायं लभन्ते यन्न संशयः॥६॥**

**प्रतिमां च हरेर्दृष्ट्वा सर्वतीर्थफलं लभेत्।  
विष्णुनाम परं जप्त्वा सर्वमन्त्रफलं लभेत्॥७॥**

**विष्णुप्रसादतुलसीमाघ्राय द्विजसत्तमाः।  
प्रचण्डं विकरालं तद्यमस्याऽऽस्यं न पश्यति॥ ሪ॥**

**सकृत्प्रणामी कृष्णस्य मातुः स्तन्यं पिबेन्न हि।  
हरिपादे मनो येषां तेभ्यो नित्यं नमो नमः ॥९॥**

**पुल्कसः श्वपचो वाऽपि ये चान्ये म्लेच्छजातयः।  
तेऽपि वन्द्या महाभागा हरिपादैकसेवकाः॥१०॥**

**किं पुनर्ब्राह्मणाः पुण्या भक्ता राजर्षयस्तथा।  
हरौ भक्तिं विधायैव गर्भवासं न पश्यति॥ ११॥**

**हरेरग्रे स्वनैरुच्चैर्नृत्यंस्तन्नामकृन्नरः।  
पुनाति भुवनं विप्रा गङ्गादिसलिलं यथा॥१२॥**

**दर्शनात्स्पर्शनात्तस्य आलापादपि भक्तितः।  
ब्रह्महत्यादिभिः पापैर्मुच्यते नात्र संशयः॥ १३॥**

**हरेः प्रदक्षिणं कुर्वन्नुच्चैस्तन्नामकृन्नरः।  
करतालादिसंधानं सुस्वरं कलशब्दितम्॥**

**ब्रह्महत्यादिकं पापं तेनैव करतालितम्॥१४॥**



**हरिभक्तिकथामुक्ताख्यायिकां शृणुयाच्च यः।  
तस्य संदर्शनादेव पूतो भवति मानवः॥१५॥**

**किं पुनस्तस्य पापानामाशङ्का मुनिपुङ्गवाः।  
तीर्थानां च परं तीर्थं कृष्णनाम महर्षयः॥१६॥**

**तीर्थी कुर्वन्ति जगतीं गृहीतं कृष्णनाम यैः।  
तस्मान्मुनिवराः पुण्यं नातः परतरं विदुः॥१७॥**

**विष्णुप्रसादनिर्माल्यं भुक्त्वा धृत्वा च मस्तके।  
विष्णुरेव भवेन्मर्त्यो यमशोकविनाशनः॥**

**अर्चनीयो नमस्कार्यो हरिरेव न संशयः॥१८॥**

**ये हीमं विष्णुमव्यक्तं देवं वाऽपि महेश्वरम्।  
एकीभावेन पश्यन्ति न तेषां पुनरुद्भवः॥ १९॥**

**तस्मादनादिनिधनं विष्णुमात्मानमव्ययम्।  
हरिं चैकं प्रपश्यध्वं पूजयध्वं तथैव हि॥२०॥**

**[येऽसमानं](http://॑ "क. येऽन्यथा संप्रपश्यन्ति हरं वै।") प्रपश्यन्ति हरिं वै देवतान्तरम्।  
ते यान्ति नरकान्घोरान्न तांस्तु गणयेद्धरिः॥ २१॥**

**मूर्खं वा पण्डितं वाऽपि ब्राह्मणं केशवप्रियम्।  
श्वपाकं वा मोचयति नारायणः स्वयंप्रभुः॥ २२॥**

**नारायणात्परो नास्ति पापराशिदवानलः।  
कृत्वाऽपि पातकं घोरं कृष्णनान्ना विमुच्यते॥ २३॥**

**स्वयं नारायणो देवः स्वनाम्नि जगतां गुरुः।  
आत्मनोऽभ्यधिकां शक्तिं स्थापयामास सुव्रताः॥२४॥**

**अत्र ये विवदन्ते वा आयासलघुदर्शनात्।  
फलानां गौरवाच्चापि ते यान्ति नरकं बहु॥ २५॥**

**तस्माद्धरौ भक्तिमान्स्याद्धरिनामपरायणः।  
पूजकं पृष्ठतो रक्षेन्नामिनं वक्षसि प्रभुः॥२६॥**

**हरिनाममहावज्रं [पापपर्वतदारणम्](http://॑ "ख. ञ. म्। तौ च पा। ")।  
तस्य पादौ तु [सफलौ](http://॑ "ख. ञ. 'लौयौतीर्थ'।") तदर्थगतिशालिनौ॥२७॥**

**तावेव धन्यावाख्यातौ यौ तु पूजाकरौ करौ।  
उत्तमाङ्गमुत्तमाङ्गं तद्धरौ नम्रमेव यत्॥२८॥**

**सा जिह्वाया हरिं स्तौति तन्मनस्तत्पदानुगम्।  
तानि लोमानि चोच्यन्ते यानि तन्नाम्नि चोत्थितम्॥२९॥**

**कुर्वन्ति तच्च नेत्राम्बु यदच्युतप्रसङ्गतः।  
अहो लोका अतितरां दैवदोषेण वञ्चिताः॥३०॥**

**नामोच्चारणमात्रेण मुक्तिदं न भजन्ति वै।  
वञ्चितास्ते च कलुषाः स्त्रीणां सङ्गप्रसङ्गतः॥३१॥**

**प्रतिष्ठन्ति च लोमानि येषां नो कृष्णशब्दने।  
ते [भूर्खा](http://॑ "ख. ञ. मर्त्या।")ह्यकृतात्मानः [पुत्रशोकादिविह्वलाः](http://॑ "ख. ञ. लाः। कुर्वन्ति बहुलायासं न कृष्णाक्षर कीर्तनम्। जिं।")॥३२॥**

**रुदन्ति बहुलालापैर्न कृष्णाक्षरकीर्तने।  
[जिह्वां](http://॑ "ढ.जन्म। ")लब्ध्वाऽपि लोकेऽस्मिन् कृष्णनाम जपेन हि॥३३॥**

**लब्ध्वाऽपि [मुक्तिसोपानं](http://॑ "ख. ञ. नं हित्वैवैतच्यव।") हेलयैव च्यवन्ति ते।  
तस्माद्यत्नेन वै विष्णुं कर्मयोगेन (ण) मानवः॥३४॥**

**कर्मयोगार्चितो विष्णुः प्रसीदत्येव नान्यथा।  
तीर्थादप्यधिकं तीर्थं विष्णोर्भजनमुच्यते॥ ३५॥**

**सर्वेषां खलु तीर्थानां स्नानपानावगाहनैः।  
यत्फलं लभते मर्त्यस्तत्फलं कृष्ण सेवनात्॥३६॥**

**यजन्ते कर्मयोगेन (ण) धन्या एव नरा हरिम्।  
तस्माद्यजध्वं मुनयः कृष्णं परममङ्गलम्॥३७॥**

इति श्रीमहापुराणे पाद्म आदिखण्डे कर्मयोगप्रशंसनं नाम पञ्चाशत्तमोऽध्यायः॥ ५०॥  
**आदितः श्लोकानां समष्ट्यङ्काः—२४६३**

**—————**  
अथैकपञ्चाशत्तमोऽध्यायः।

**————**

**ऋषय ऊचुः—**

**कर्मयोगः कथं सूत येन चाऽऽराधितो हरिः।  
प्रसीदति महाभाग वद नो वदर्ता वर॥१॥**

**येनासौ भगवानीशः समाराध्यो मुमुक्षुभिः।  
तद्वदाखिललोकानां रक्षणं धर्मसंग्रहम्॥२॥**

**तं कर्मयोगं वद नः सूत मूर्तिमयस्तु यः।  
इति शुश्रूषवो विप्रा भवदग्रे व्यवस्थिताः॥३॥**



**सूत उवाच—**

**एवमेव पुरा पृष्टो व्यासः सत्यवतीसुतः।  
ऋषिभिरग्निसंकाशैर्व्यासस्तानाह यच्छृणु॥४॥**

**व्यास उवाच—**

**शृणुध्वमृषयः सर्वे वक्ष्यमाणं सनातनम्।  
कर्मयोगं ब्राह्मणानामात्यन्तिकफलप्रदम्॥५॥**

**आम्नायसिद्धमखिलं ब्राह्मणार्थे प्रदर्शितम्।  
ऋषीणां शृण्वतां पूर्वं मनुराह प्रजापतिः॥६॥**

**सर्वपापहरं पुण्यमृषिसंधैर्निषेवितम्।  
समाहितधियो यूयं शृणुध्वं गदतो मम॥७॥**

**कृतोपनयनो वेदानधीयीत द्विजोत्तमः।  
गर्भाष्टमेऽष्टमे वाऽब्दे स्वसूत्रोक्तविधानतः॥८॥**

**दण्डी च मेखली सूत्री कृष्णाजिनधरो मुनिः।  
भिक्षाहारो गुरुहितो वीक्षमाणो गुरोर्मुखम्॥ ९॥**

**कार्पासमुपवीतार्थं निर्मितं ब्रह्मणा पुरा।  
ब्राह्मणानां त्रिवृत्सूत्रं कौषेयवस्त्रमेव वा॥१०॥**

**सदोपवीती चैव स्यात्सदा बद्धशिखो द्विजः।  
अन्यथा यत्कृतं कर्म तद्भवत्ययथाकृतम्॥ ११॥**

**वसेदविकृतं वासः कार्पासं वा कषायकम्।  
तदेव परिधानीयं [शुक्लमतीवमुत्तमम्](http://॑ "ञमन्तवि।")॥१२॥**

**उत्तरं तु समाम्नातं वासः कृष्णाजिनं शुभम्।  
तदभावे गवयजं रौरवं वा विधीयते॥१३॥**

**उद्धृत्य दक्षिणं बाहुं सव्यबाहौ समर्पितम्।  
उपवीतं भवेन्नित्यं निवीतं कण्ठसज्जने॥१४॥**

**सव्यबाहुं समुद्धृत्य दक्षिणे तुद्धृतं द्विजाः।  
प्राचीनावीतमित्युक्तं पित्र्ये कर्मणि योजयेत्॥ १५॥**

**अग्न्यागारे गवां गोष्ठे होमे [तर्](http://॑ "ट. जप्ये । ")प्येतथैव  
च। स्वाध्याये भोजने नित्यं ब्राह्मणानां च संनिधौ॥१६॥**

**उपासने गुरूणां च संध्ययोः साधुसंगमे।  
उपवीती भवेन्नित्यं विधिरेष सनातनः॥ १७॥**

**मौञ्जीं त्रिवृत्समाश्लिष्टां कुर्याद्विप्रस्य मेखलाम्।  
मुखाभावे कुशेनाऽऽहुर्ग्रन्थिनैकेन वा त्रिभिः॥ १८॥**

**धारयेद्वैण (धार्यौ वैणव) पालाशौ दण्डौ केशान्तिको द्विजः।  
यज्ञीयवृक्षजं वाऽथ सौम्यमव्रणमेव च॥१९॥**

**सायं प्रातर्द्विजः संध्यामुपासीत समाहितः।  
कामाल्लोभाद्भयान्मोहात्त्यक्त्वैनां पतितो भवेत्॥२०॥**

**अग्निकार्यं ततः कुर्यात्सायं प्रातः प्रसन्नधीः।  
स्नात्वा संतर्पयेद्देवानृषीन्पतृगणांस्तथा॥ २१॥**

**देवताभ्यर्चनं कुर्यात्पुष्पैः पत्रैर्यवाम्बुभिः।  
अभिवादनशीलः स्यान्नित्यं वृद्धेषु धर्मतः॥२२॥**

**असावहं भो नामेति सम्यक्प्रणतिपूर्वकम्।  
[आयुरारोग्यसिद्ध्यर्थं](http://॑ "ट. र्थ त्रपादि।") तन्द्रादिपरिवर्जितः॥ २३॥**

**आयुष्मान्भव सौम्येति वाच्यो विप्रोऽभिवादने।  
आकारश्चास्य नाम्नोऽन्ते वाच्यः पूर्वाक्षरप्लुतः॥२४॥**

**यो न वेत्त्यभिवादस्य विप्रः प्रत्यभिवादनम्।  
नाभिवाद्यः स विदुषो यथा शूद्रस्तथैव सः॥ २५॥**

**व्यत्यस्तपाणिना कार्यमु/पु पसंग्रहणं गुरोः।  
सव्येन सव्यः स्पष्टव्यो दक्षिणेन तु दक्षिणः॥ २६॥**

**लौकिकं वैदिकं वाऽपि तथाऽऽध्यात्मिकमेव वा।  
आददात् (च) यतो ज्ञानं तं पूर्वमभिवादयेत्॥ २७॥**

**नोदकं धारयेद्भैक्ष्यं पुष्पाणि समिधस्तथा।  
एवंविधानि चान्यानि न देवार्थेषु कर्मसु॥ २८॥**

**ब्राह्मणान्कुशलं पृच्छेत्क्षत्रबन्धुमना॒मयम्।  
वैश्यं क्षेमं समागम्य शूद्रमारोग्यमेव च॥२९॥**

**उपाध्यायः पिता ज्येष्ठो भ्राता चैत्र महीपतिः।  
मातुलः श्वशुरश्चैव मातामहपितामहौ॥३०॥**

**वर्णश्रेष्ठः पितृव्यश्च पुंसोऽत्र गुरवः स्मृताः।  
माता मातामही गुर्वी पितुर्मातुश्च सोदरा॥ ३१**

**श्वश्रु पितामही ज्येष्ठा धात्री च गुरवः स्त्रियः।  
ज्ञेयस्तु गुरुवर्गोऽयं मातृतः पितृतो द्विजाः॥ ३२॥**

**अनुवर्तनमेतेषां मनोवाक्कायकर्मभिः।  
गुरून्दृष्ट्वा समुत्तिष्ठेदभिवाद्य कृताञ्जलिः॥३३॥**

**नैतैरुपविशेत्सार्धं विवदेन्नतऽऽत्मकारणात्।  
जीवितार्थमपि द्वेषाद्गुरुभिर्नैव भाषणम्॥**

**उद्रिक्तोऽपि गुणैरन्यैर्गुरुद्वेषी पतत्यधः॥३४॥**



**गुरूणामपि सर्वेषां पञ्च पूज्या विशेषतः।  
तेषामाद्यास्त्रयः श्रेष्ठास्तेषां माता सुपूजिता॥ ३५॥**

**यो भावयति या सूते येन विद्योपदिश्यते।  
ज्येष्ठो भ्राता च भर्ता च पञ्चैते गुरवः स्मृताः॥ ३६॥**

**आत्मनः सर्वयत्नेन प्राणत्यागेन वा पुनः।  
पूजनीया विशेषेण पञ्चैते भूतिमिच्छता॥३७॥**

**यावत्पिता च माता च द्वावेतौ निर्विकारिणौ।  
तावत्सर्वं परित्यज्य पुत्रः स्यात्तत्परायणः॥ ३८॥**

**पिता माता च सुप्रीतौ स्यातां पुत्रगुणैर्यदि।  
स पुत्रः सकलं धर्मे प्राप्नुयात्तेन कर्मणा॥ ३९॥**

**नास्ति मातृसमं देवं नास्ति पितृसमो गुरुः।  
तयोः प्रत्युपकारोऽपि न कथंचन विद्यते॥ ४०॥**

**तयोर्नित्यं प्रियं कुर्यात्कर्मणा मनसा गिरा।  
न ताभ्यामननुज्ञातो धर्ममन्यं समाचरेत्॥ ४१॥**

**वर्जयित्वा मुक्तिफलं नित्यं नैमित्तिकं तथा।  
धर्मसारः समुद्दिष्टः प्रेत्यानन्तफलप्रदः॥४२॥**

**सम्यगाराध्य वक्तारं विसृष्टस्तदनुज्ञया।  
शिष्यो विद्याफलं भुङ्क्ते प्रेत्य चाऽऽपद्यते दिवि॥ ४३॥**

**यो भ्रातरं पितृसमं ज्येष्ठं मूढोऽवमन्यते।  
तेन दोषेण संप्रेत्य निरयं घोरमृच्छति॥४४॥**

**पुंसां वर्त्मनि [पृष्ठेन](http://॑ "ख. ञ. सृष्टेन।") पूज्यो भर्ता तु सर्वदा।  
अपि मातरि लोकेऽस्मिन्नुपकाराद्धि गौरवम्॥४५॥**

**मातुलांश्च पितृव्यांश्च श्वशुरानृत्विजो [गुरून्](http://॑ "ट. ´न्। आगच्छध्वमि। ")।  
असावहमिति ब्रूयात्प्रत्युत्थाय यवीयसः॥ ४६॥**

**अवाच्यो दीक्षितो नाम्ना यवीयानपि यो भवेत्।  
भो भवत्पूर्वकं त्वेनमभिभाषेत धर्मवित्॥ ४७॥**

**अभिवाद्यश्च पूंज्यश्च शिरसा नम्य एव च।  
ब्राह्मणक्षत्रियाद्यैश्च श्रीकामैः सादरं सदा॥ ४८॥**

**नाभिवाद्याश्च विप्रेण क्षत्रियाद्याः कथंचन।  
ज्ञानकर्मगुणोपेता यद्यप्येते बहुश्रुताः॥ ४९॥**

**ब्राह्मणः सर्ववर्णानां स्वस्ति कुर्यादिति श्रुतिः।  
सवर्णेन सवर्णानां कार्यमेवाभिवादनम्॥ ५०॥**

**गुरुरग्निर्द्विजातीनां वर्णानां ब्राह्मणो गुरुः।  
पतिरेको गुरुः स्त्रीणां सर्वत्राभ्यागतो गुरुः॥ ५१॥**

**विद्या कर्म वयो [वन्धुर्वित्तं](http://॑ "ट.बन्धुः कुलं भ") भवति पञ्चमम्।  
मान्यस्थानानि पञ्चाऽऽहुः पूर्वं पूर्वं गुरूत्तरात्॥५२॥**

**पञ्चानां त्रिषु वर्णेषु भूयांसि बलवन्ति च।  
यत्र स्युः सोऽत्र मानार्हः शूद्रोऽपि दशमीं गतः॥ ५३॥**

**पन्या देयो ब्राह्मणाय स्त्रियै राज्ञे विचक्षुषे।  
वृद्धाय भारभग्नाय रोगिणे दुर्बलाय च॥ ५४॥**

**भिक्षामाहृत्य शिष्टानां गृहेभ्यः प्रयतोऽन्वहम्।  
निवेद्य गुरवेऽश्नीयाद्वाग्यतस्तदनुज्ञया॥५५॥**

**भवत्पूर्वं चरेद्भैक्ष्यमुपनीतो द्विजोत्तमः।  
भवन्मध्यं राजन्यो वैश्यस्तु भवदुत्तरम्॥५६॥**

**मातरं वा स्वसारं वा मातुर्वा भगिनीं मिजाम्।  
भिक्षेत भिक्षां प्रथमं या चैनं न विमानयेत्॥५७॥**

**[सजातीयगृहेष्वेव](http://॑ "ट. व पूर्ववर्णेभ्य एव।") सार्ववर्णिकमेव च।  
भैक्ष्यस्याऽऽचरणं प्रोक्तं पतितादिविवर्जितम्॥५८॥**

**वेदयज्ञैरहीनानां प्रशस्तानां [स्वकर्मसु](http://॑ "क. सुकर्मसु।")।**

**ब्रह्मचार्याहरेद्भैक्ष्यं गृहेभ्यः प्रयतोऽन्वहम्॥५९॥**

**गुरोः कुले न भिक्षेत न ज्ञातिकुलबंन्धुषु।  
अलाभे त्वन्यगेहानां पूर्वे पूर्वं विवर्जयेत्॥६०॥**

**सर्वे वा विचरेद्ग्रामं पूर्वोक्तानामसंभवे।  
नियम्य प्रयतो वाचं दिशस्त्वनवलोकयन्॥६१॥**

**समाहृत्य तु भैक्ष्यं तद्यावदर्थममायया।  
भुञ्जीत प्रयतो नित्यं वाग्यतोऽनन्यमानसः॥६२॥**

**[भैक्षेण](http://॑ "ञ. भैक्ष्येण।") वर्तयेन्नित्यं नैकान्नादो भवेद् व्रती।  
भैक्षेण व्रतिनो वृत्तिरुपवाससमा स्मृता॥६३॥**

**पूजयेदशनं नित्यं मदाच्चैतदकुत्सयन्।  
दृष्ट्वा हृप्येत्प्रसीदेच्च प्रतिनन्देच्च सर्वशः॥६४॥**

**अनारोग्यमनायुष्यमस्वर्ग्यं चातिभोजनम्।  
अपुण्यं लोकविद्विष्टं तस्मात्तत्परिवर्जयेत्॥६५॥**

**प्राङ्मुखोऽन्नानि भुञ्जीत सूर्याभिमुखमेव वा।  
नाद्यादुदङ्मुखो नित्यं विधिरेष सनातनः॥ ६६॥**



**प्रक्षाल्य पाणिपादौ च भुञ्जानोऽद्भिरुपस्पृशेत्।  
शुद्धदेशे समासीनो भुक्त्वा च द्विरुपस्पृशेत्॥ ६७॥**

इति श्रीमहापुराणे पाद्म आदिखण्डे कर्मयोगकथनं नामैकपञ्चाशत्तमोऽध्यायः॥ ५१॥  
**आदितः श्लोकानां समष्ट्यङ्काः – २५३०**

**—————**  
अथ द्विपञ्चाशत्तमोऽध्यायः।

**—————**

**व्यास उवाच—**

**भुक्त्वा पीत्वा च सुप्त्वा च स्नात्वा [रथ्यावसर्पणे](http://॑ " ख. ञ. 'णे। श्वानं विलोक्य स्पृष्ट्वा।")।  
ओष्ठावलेहात्स्पृष्ट्वा वा वासोऽपि परिधाय च॥१॥**

**रेतोमूत्रपुरीषाणामुत्सर्गेऽनुक्तभाषणे।  
ष्ठीवित्वाऽध्ययनारम्भे कासश्वासागमे तथा॥२॥**

**चत्वरं वा श्मशानं वा समाक्रम्य द्विजोत्तमः।  
संध्ययोरुभयोस्तद्वदाचान्तोऽप्याचमेत्पुनः॥ ३॥**

**चण्डालम्लेच्छसंभाषे स्त्रीशूद्रोच्छिष्टभाषणे।  
उच्छिष्टं पुरुषं दृष्ट्वा भोज्यं चापि तथाविधम्॥ ४॥**

**आचामेदश्रुपाते वा लोहितस्य तथैव च।  
भोजने संध्ययोः स्नात्वा पीत्वा मूत्रपुरीषयोः॥ ५॥**

**आगतो वाऽऽचमेत्सुप्त्वा सकृत्सकृदथान्यतः।  
अग्नेर्गवामथाऽऽलम्भे स्पृष्ट्वा प्रयतमेव वा॥ ६॥**

**स्त्रीणामथाऽऽत्मसंस्पर्शे नीलीं वा परिधाय च।  
उपस्पृशेज्जलं वार्त्रं (?) तृणं वा भूमिमेव वा॥७॥**

**केशानां चाऽऽत्मनः स्पर्शे बाससः स्खलितस्य च।  
[अनुष्णाभिरफेनाभिरक्षराद्भिश्च](http://॑ " क रकेशाभिरदुष्टाभिश्च।")धर्मतः॥ ८॥**

**शौचेप्सुः सर्वदाऽऽचामेदासीनः प्रागुदङ्मुखः।  
शिरः प्रावृत्य कण्ठं वा मुक्तकेशाशिखोऽपि वा॥ ९॥**

**अकृत्वा पादयोः [शौचमागतो](http://॑ " ञ. शौचं मार्गतो।") न शुचिर्भवेत्।  
सोपानस्थो जलस्थो वा नोष्णीषी चाऽऽचमेद्बुधः॥ १०॥**

**न चैव वर्ष्णुधाराभिर्न तिष्ठनुद्धृतोदकैः।  
नैकहस्तार्पितजलैर्विना सूत्रेण वा पुनः॥११॥**

**न पादुकासनस्थो वा बहिर्जानुर य/थापि वा।  
न जल्पन्न हसन्प्रेक्षञ्शयानस्तल्प एव च॥१२॥**

**नवीक्षिताभिः फेनाद्यैरुपेताभिरथापि वा।  
शूद्राशुचिकरोन्मुक्तैर्न क्षाराभिस्तथैव च॥१३॥**

**न चैवाङ्गुलिभिः शब्दं प्रकुर्यान्नान्यमानसः।  
न वर्णरसदृष्टाभिर्न चैव प्रदरोदकैः॥१४॥**

**..पाणिक्षुभिताभिर्वा न बहिःस्कन्ध एव वा।  
हृद्गाभिः पूयते विप्रः कण्ठ्याभिः क्षत्रियः शुचिः॥१५॥**

**..शिताभिस्तथा वैश्यः स्त्रीशूद्रौ स्पर्शतोऽन्ततः।  
अङ्गुष्ठमूलान्तरतो रेखायां ब्राह्ममुच्यते॥ १६॥**

**..भन्तराङ्गुष्ठदेशिन्योः पितॄणां तीर्थमुच्यते।  
कनिष्ठामूलतः पश्चात्प्राजापत्यं प्रचक्षते॥१७॥**

**अङ्गुल्यग्रं स्मृतं दैवं तदेवाऽऽर्षं प्रकीर्तितम्।  
मूले वा दैवमार्षं स्यादाग्नेयं मध्यतः स्मृतम्॥ १८॥**

**..देव सौमिकं तीर्थमेतज्ज्ञात्वा न मुह्यति।  
ब्राह्मेणैव तु तीर्थेन द्विजो [नित्यमुपस्पृशेत्](http://॑ "ञ. 'त्॥ होम।")॥१९॥**

**कामयेद्वाऽथ दैवेन न तु पित्र्येण वै द्विजाः।  
त्रिः प्राश्नीयादपः पूर्वं ब्राह्मेण प्रयतस्ततः॥ २०॥**

**..मृज्याङ्गुष्ठमूलेन मुखं वै समुपस्पृशेत्।  
अङ्गुष्ठानामिकाभ्यां तु स्पृशेन्नेद्वयं ततः॥२१॥**

**..र्जन्यङ्गुष्ठयोगेन स्पृशेन्नासापुटद्वयम्।  
कनिष्ठाङ्गुष्ठयोगेन श्रवणे समुपस्पृशेत्॥२२॥**

**..र्वासामथ योगेन हृदयं तु तलेन वा।  
स्पृशेत वै शिरस्तद्वदङ्गुष्ठेनांसकद्वयम्॥२३॥**

**..त्रः प्राश्नीयाद्यदम्भस्तु मीतास्तेनास्य देवताः।  
ब्रह्मा विष्णुर्महेशश्च भवन्तीत्यनुशुश्रुम॥२४॥**

**गङ्गा च यमुना चैव प्रीयते परिमार्जनात्।  
संस्पृष्टयोर्लोचनयोः प्रीयेते शशिभास्करौ॥२५॥**

**.. सत्यदस्रौ प्रीयेते स्पृशेन्नासापुटद्वयम्।  
कर्णयोः स्पृष्टयोस्तद्वत्प्रीयेते चानिलानलौ॥२६॥**

**स्पृष्टे हृदये चास्य प्रीयन्ते सर्वदेवताः।  
मूर्धसंस्पर्शनादेकः प्रीतः स पुरुषो भवेत्॥२७॥**



**नोच्छिष्टं कुर्वते वक्त्रे विप्रुषोऽङ्गे लगन्ति याः।  
दन्तवद्दन्तलग्नेषु जिह्वास्पर्शेऽशुचिर्भवेत्॥ २८॥**

**स्पृशन्ति बिन्दवः पादौ य आचामयतः परान्।  
भूमिपांशुसमा ज्ञेया न तैरस्पृश्यता भवेत्॥२९॥**

**मधुपाके च सोमे च ताम्बूलस्य च भक्षणे।  
फलमूले चेक्षुदण्डे न दोषं प्राह वै मनुः॥ ३०॥**

**प्रचरंश्चान्नपानेषु द्रव्यहस्तो भवेन्नरः।  
भूमौ निक्षिप्य [तद्द्रव्यमाचम्याभ्युक्षयेत्तु](http://॑ " क. “म्याद्भक्ष।") तत्॥३१॥**

**तैजसं वै समादाय [यद्युच्छिष्टो](http://॑ "क. यदुच्छि ।") भवेद्विजः।  
भूमौ निक्षिप्य तद्द्रव्यमाचम्याभ्युक्षयेत्तु तत्॥३२॥**

**यद्यद्द्रव्यं समादाय भवेदुच्छेषणान्वितः।  
अनिधायैव तद्द्रव्यं भूमौ त्वशुचितामियात्॥ ३३॥**

**वस्त्रादिषु विकल्पः स्यात्तत्संस्पृश्याऽऽचमेदिह।  
अरण्ये तु व्रजन्रात्रौ चौरव्याघ्राकुले पथि॥३४॥**

**कृत्वा मूत्रं पुरीषं वा द्रव्यहस्तो न दुष्यति।  
निधाय दक्षिणे कर्णे ब्रह्मसूत्रमुदङ्मुखः॥३५॥**

**अह्नि कुर्याच्छकृन्मूत्रं रात्रौ चेद्दक्षिणामुखः।  
अन्तर्धाय महीं काष्ठैः पत्रैर्लोष्टतृणेन वा॥३६॥**

**प्रावृत्य च शिरः कुर्याद्विण्मूत्रस्य विसर्जनम्।  
छायाकूपनदीगोष्ठचैत्याम्भः पथिभस्मसु॥३७॥**

**अग्नौ चैव श्मशाने च विण्मूत्रं न समाचरेत्।  
न गोमये न काष्ठे वा महावृक्षेऽथ शाद्वले॥ ३८॥**

**न तिष्ठन च निर्वासा न [च](http://॑ "ख. ञ. च थूत्कुर्वन्न च।") पर्वतमण्डले। **  
**न जीर्णदेवायतने न वल्मीके कदाचन॥३९॥**

**[न](http://॑ "ख. ञ. न चोपस्थेषु।") च सर्वेषु गर्तेषु प्रगच्छन्न समाचरेत्।  
तुषाङ्गारकपालेषु राजमार्गे तथैव च॥४०॥**

**न क्षेत्रे न बिले वाऽपि न तीर्थे न चतुष्पथे।  
नोद्यानेऽपां समीपे वा नोषरे [नगराशये](http://॑ "ख. ञ. न गुहासु।च। न।")॥ ४१॥**

**न सोपानत्पादुको वा छत्री वा नान्तरिक्षके।  
न चैवाभिमुखः स्त्रीणां गुरु ब्राह्मणयोर्गवाम्॥४२॥**

**न देवदेवालययोरपामपि कदाचन।  
न ज्योतींषि निरीक्षन्वा न वा प्रतिमुखोऽथ वा॥ ४३॥**

**प्रत्यादित्यं प्रत्यनलं प्रतिसोमं तथैव च।  
आहृत्य मृत्तिकां कुलाल्लेपगन्धापकर्षणीम्॥४४॥**

**कुर्यादतन्द्रितः शौचं विशुद्धै रुद्धृतोदकैः।  
नाऽऽहरेन्मृत्तिकां विप्रः पांसुलां न च कर्दमाम्॥ ४५॥**

**न मार्गान्नोषरोदेशाच्छौचशिष्टां परस्य च।  
न देवायतनात्कूपाद्धाम्नो न च जलात्तथा॥  
उपस्पृशेत्ततो नित्यं पूर्वोक्तेन विधानतः॥४६॥**

इति श्रीमहापुराणे पद्म आदिखण्डे कर्मयोगकथने द्विपञ्चाशत्तमोऽध्यायः॥ ५२॥  
**आदितः श्लोकानां समष्ट्यङ्काः–२५७६**

**——————**  
अथ त्रिपञ्चाशत्तमोऽध्यायः।

**——————**

**व्यास उवाच—**

**एवं दण्डादिभिर्युक्तः शौचाचारसमन्वितः।  
आहूतोऽध्ययनं कुर्याद्वीक्षमाणां गुरोर्मुखम्॥१॥**

**नित्यमुद्यतपाणिः स्यात्साध्वाचारः सुसंयतः।  
आस्यतामिति चोक्तः सन्नासीताभिमुखं गुरोः॥ २॥**

**प्रतिश्रवणसंभाषे शयानो न समाचरेत्।  
आसीनो न च भुञ्जानो न तिष्ठेन्न पराङ्मुखः॥३॥**

**नीचे शय्यासनं चास्य सर्वदा गुरुसंनिधौ।  
गुरोस्तु चक्षुर्विषये न यथेष्टासनो भवेत्॥४॥**

**नोदाहरेदस्य नाम परोक्षमपि केवलम्।  
न चैवास्यानुकुर्वीत गतिभाषणचेष्टितम्॥५॥**

**गुरोर्यत्र परीवादो निन्दा वाऽपि प्रवर्तते।  
कर्णौ तत्र पिधातव्यौ गन्तव्यं वा ततोऽन्यतः॥ ६॥**

**दूरस्थो नार्चयेदेनं न क्रुद्धो नान्तिके स्त्रियाः।  
न चैवास्योत्तरं ब्रूयात्स्थितो नाऽऽसीत संनिधौ॥७॥**



**उदकुम्भं कुशान्पुष्पं समिधोऽस्याऽऽहरेत्सदा।  
मार्जनं लेपनं [नित्यमङ्गानां](http://॑ "ञ. मङ्गणे वै।") वै समाचरेत्॥ ८॥**

**नास्य निर्माल्यशयनं पावुकोपानहावपि।  
आक्रामेदासनं चास्य च्छायादीन्वा कदाचन॥९॥**

**साधयेद्दन्तकाष्ठादील्लँब्धं चास्मै निवेदयेत्।  
अनापृच्छ्य न गन्तव्यं भवेत्प्रियहिते रतः॥ १०॥**

**न पादौ सारयेदस्य संनिधाने कदाचन।  
जृम्भितं हसितं चैव कण्ठप्रावरणं तथा॥११॥**

**वर्जयेत्संनिधौ नित्यमङ्गस्फोटनमेव च।  
यथाकालमधीयीत यावन्न विमना गुरुः॥१२॥**

**आसीताधो गुरोः पार्श्वे सेवां च सुसमाहितः।  
आसने शयने याने मैव तिष्ठेत्कदाचन॥१३॥**

**धावन्तमनुधावेत गच्छन्तमनुगच्छति।  
गोश्वोष्ट्रयानप्रासादे तथा च विष्टरेषु च॥ १४॥**

**आसीत गुरुणा सार्धं शिलाफलकनौषु च।  
जितेन्द्रियः स्यात्सततं वश्यात्माऽक्रोधनः शुचिः॥ १५॥**

**प्रयुञ्जीत सदा वाचं मधुरां हितकारिणीम्।  
गन्धमाल्यं रसं कल्पं शुक्तिं प्राणिविहिंसनम्॥ १६॥**

**अभ्यञ्जनाञ्जने पानं छत्रधारणमेव च।**  
**कामं लोभं भयं निद्रां गीतं वादित्रवर्तनम्॥१७॥**

**आतर्जनं परीवादं स्त्रीप्रेक्षालम्भनं तथा।  
परोपघातं पैशुन्यं प्रयत्नेन विवर्जयेत्॥१८॥**

**उदकुम्भं सुमनसो गोशकृन्मृत्तिकाकुशान्।  
[आहरेद्यावदन्नानि](http://॑ "ट.'वदेतानि भैक्ष्यं चाहरहश्च।") भैक्ष्यं तावद्वहिश्चरेत्॥१९॥**

**घृतं च लवणं सर्वं वर्ज्यं पर्युषितं च यत्।  
अनृत्यदर्शी सततं भवेद्गीतादिनिःस्पृहः॥२०॥**

**[नाऽऽदित्यं](http://॑ "ट. आदित्यं।") वै समीक्षेत नाऽऽचरेद्दन्तधावनम्।  
एकान्तमशुचिस्त्रीभिः शूद्राद्यैरभिभाषणम्॥ २१॥**

**गुरूच्छिष्टं भेषजान्नं प्रयुञ्जीत न कामतः। **  
**मलापकर्षणं स्नानं न चरेद्धि कदाचन॥२२॥**

**न कुर्यान्मानसं विप्रो गुरोस्त्यागे कथंचन।  
मोहाद्वा यदि वा लोभात्त्यक्त्वा तु पतितो भवेत्॥२३॥**

**लौकिकं वैदिकं वाऽपि तथाऽऽध्यात्मिकमेव वा।  
आददीत यतो ज्ञानं तं न द्रुह्येत्कदाचन॥२४॥**

**गुरोरप्यवलिप्तस्य कार्याकार्यमजानतः।  
[उत्पथप्रतिपन्नस्य](http://॑ " ट. 'स्य म।")न [मनुस्त्यागमब्रवीत्](http://॑ "ट. मथाब्र।")॥२५॥**

**गुरोर्गुरौ संनिहिते गुरुवद्वृत्तिमाचरेत्।  
नत्वाऽभिसृष्टो गुरुणा स्वान्गुरूनभिवादयेत्॥२६॥**

**विद्यागुरुष्वेतदेव नित्यावृत्तिषु योगिषु।  
प्रतिषेधत्सु चाधर्माद्धितं चोपदिशत्सु च॥२७॥**

**श्रेयः स्वगुरुवद्वृत्तिं नित्यमेव समाचरेत्।  
गुरुपुत्रेषु दारेषु गुरोश्चैव स्वबन्धुषु॥२८॥**

**बालः संमानयेन्मान्याञ्शिष्यो वा यज्ञकर्मणि।  
अध्यापयन्गुरुसुतो गुरुवन्मानमर्हति॥२९॥**

**उत्सादनं च गात्राणां स्नापनोच्छिष्टभोजने।  
न कुर्याद्गुरुपुत्रस्य पादयोः शौचमेव च॥३०॥**

**गुरुवत्प्रतिपूज्याश्च सवर्णा गुरुयोषितः।  
असवर्णास्तु संपूज्याः प्रत्युत्थानाभिवादनैः॥३१॥**

**अभ्यञ्जनं स्नापनं च गात्रोत्सादनमेव च।  
गुरुपत्न्या न कार्याणि केशानां च प्रसाधनम्॥ ३२॥**

**गुरुपत्नी तु युवती नाभिवाद्या तु पादयोः।  
कुर्वीत वन्दनं भूम्यामसावहमिति ब्रुवन्॥३३॥**

**विप्रोष्य पादग्रहणमन्वहं चाभिवादनम्।  
गुरुदारेषु कुर्वीत सतां धर्ममनुस्मरन्॥३४॥**

**मातृष्वसा मातुलानी श्वश्रूश्चाथ पितृष्वसा।  
संपूज्या गुरुपत्नीवत्समास्ता गुरुभार्यया॥३५॥**

**भ्रातृभार्याश्च संग्राह्या सवर्णाऽहन्यहन्यपि।  
विप्रोप्य तूपसंग्राह्या ज्ञातिसंबन्धियोषितः॥३६॥**

**पितुर्भगिन्या मातुश्च ज्यायस्यां च स्वसर्यपि।  
मातृवद्वृत्तिमातिष्ठेन्माता ताभ्यो गरीयसी॥ ३७॥**

**एवमाचारसंपन्नमात्मवन्तमदाम्भिकम्।  
वेदमध्यापयेद्धर्मं[पुराणानि](http://॑ "ट. पुराणाङ्गानि नित्य।") च नित्यशः॥३८॥**

**संवत्सरोषिते शिष्ये गुरुर्ज्ञानमनिर्दिशन्।  
हरते दुष्कृतं तस्य शिष्यस्य वसतो गुरुः॥३९॥**

**आचार्यपुत्रः शुश्रूषुर्ज्ञानदो धार्मिकः शुचिः।  
शक्तोऽन्नदोऽम्बुदः साधुरध्याप्या दश धर्मतः॥ ४०॥**



**[कृतकण्ठस्तथाऽद्रोही](http://॑ " ख. ञ. 'तज्ञश्च तथा। ") मेधावी गुरुकृन्नरः।  
आप्तः प्रियोऽथ विधिवत्षडध्याप्या द्विजातयः॥ ४१॥**

**एतेषु ब्राह्मणे दानमन्यत्र तु यथोदितम्।  
आचम्य संयतो नित्यमधीयीत उदङ्मुखः॥४२॥**

**उपसंगृह्यतत्पादौ वीक्षमाणो गुरोर्मुखम्।  
अधीष्व भो इति [ब्रूयाद्विरामोऽस्त्विति](http://॑ " 'द्विरोमास्त्वि ।") [चाऽऽरमेत्](http://॑ "ख. ञ. 'रभेत्।")॥४३॥**

**प्राक्कूलान्पर्युपासीत पवित्रैश्चैव पावकः।  
प्राणायामैस्त्रिभिः पूतस्तत ओंकारमर्हति॥४४॥**

**ब्राह्मणः प्रणवं कुर्यादन्तेऽपि विधिवद्द्विजाः।  
कुर्यादध्यापनं नित्यं स ब्रह्माञ्जलिपूर्वतः॥ ४५॥**

**सर्वेषामेव भूतानां वेदश्चक्षुः सनातनः।  
अधीयीताप्ययं नित्यं ब्राह्मण्याद्धीयतेऽन्यथा॥४६॥**

**अधीयीत ऋचो नित्यं क्षीराहुत्या स [देवताः](http://॑ "क. देवतः।")।  
प्रीणाति तर्पयन्काल [कामैर्हूताः](http://॑ " ख. ञ. कामैः प्रीत्या समास्थितः। ") सदैवताः॥४७॥**

**यजूंष्यधीते नियतंदध्नाप्रीणाति देवताः।  
सामान्यधीते प्रीणाति घृताहुतिभिरन्वहम्॥ ४८॥**

**अथर्वाङ्गिरसो नित्यं मध्वा प्रीणाति देवताः।  
धर्माङ्गानि पुराणानि मांसैस्तर्पयते [सुरान्](http://॑ "ख. ञ'न् । प्राप्तः सायं च नि'।")॥ ४९॥**

**तासां समीपे नियतो नैत्यकं विधिमाश्रितः।  
गायत्रीं समधीयीत गत्वाऽरण्यं समाहितः॥ ५०॥**

**सहस्रपरमां देवीं शतमध्यां दशावराम्।  
गायत्रीं वै जपेन्नित्यं जपयज्ञः प्रकीर्तितः॥५१॥**

**गायत्रीं चैव वेदांश्च तुलयाऽतोलयत्प्रभुः।  
एकतश्चतुरो वेदा गायत्री च तथैकतः॥५२॥**

**ओंकारमादितः कृत्वा व्याहृतीस्तदनन्तरम्।  
ततोऽधीयीत सावित्रीमेकाग्रः श्रद्धयाऽन्वितः॥ ५३॥**

**पुराकल्पेसमुत्पन्ना भूर्भुवः स्वः [सनातनाः](http://॑ "ख. ञ. सनातनात् ।")।  
महाव्याहृत्पस्तिस्रः [सर्वाशुभनिबर्हणाः](http://॑ "क. सर्वाः शु।")॥५४॥**

**प्रधानं पुरुषः कालो विष्णुब्रह्ममहेश्वराः।  
सत्त्वं रजस्तमस्तिस्रः क्रमाद्व्याहृतयः स्मृताः॥५५॥**

**ओंकारस्तत्परं ब्रह्म सावित्री स्यात्तदुत्तरम्।  
एष मन्त्रोमहायोगः सारात्सार उदाहृतः॥५६॥**

**योऽधीतेऽहन्यहन्येतां गायत्रीं वेदमातरम्।  
विज्ञायार्थं ब्रह्मचारी स याति परमां गतिम्॥ ५७॥**

**गायत्री वेदजननी गायत्री लोकपावनी।  
गायत्र्या न परं जप्यमेतद्विज्ञाय मुच्यते॥५८॥**

**श्रावणस्य तु मासस्य पौर्णमास्यां द्विजोत्तमाः।  
आषाढ्यां प्रोष्ठपद्यां वा वेदोपाकरणं स्मृतम्॥५९॥**

**यत्सूर्ययाम्यगमनं मासान्विप्रोऽर्धपञ्चमान्।  
अधीयीत शुचौ देशे ब्रह्मचारी समाहितः॥६०॥**

**पुष्ये तु च्छन्दसां कुर्याद्वहिरुत्सर्जनं द्विजः।  
प्रातः शुक्लस्य सायाह्ने पूर्वाह्ने बहुले दले॥६१॥**

**छन्दांसि च द्विजोऽभ्यस्येच्छुक्लपक्षे तु वै द्विजः।  
वेदाङ्गानि पुराणानि कृष्णपक्षेषु मानवः॥ ६२॥**

**इमान्नित्यमनध्यायानधीयानो विवर्जयेत्।  
अध्यापनं च कुर्वाणोऽभ्यस्यन्नपि प्रयत्नतः॥ ६३॥**

**कर्णश्रवेऽनिले रात्रौ दिवापांसुसमूहने।  
विद्युत्स्तनितवर्षेषु महोल्कानां च संप्लवे॥  
अकालिकमनध्यायमेतेष्वाह प्रजापतिः॥६४॥**

**एतानभ्युदितान्विद्याद्यदा प्रादुष्कृताग्निषु।  
तदा विद्यादनध्यायमनृतौ चाभ्रदर्शने॥६५॥**

**निर्घाते भूमिचलने ज्योतिषां चोपसर्जने।  
एतानकालिकान्विद्यादनध्यायानृतावपि॥६६॥**

**प्रादुष्कृतेष्वग्निषु तु विषुत्स्तनितनिस्वने।  
सज्योतिः स्यादनध्यायः शेषे रात्रौ यथा दिवा॥ ६७॥**

**नित्यानध्याय एव स्याद्ग्रामेषु नगरेषु च।  
[धर्मनैपुण्यकामानां](http://॑ " ख. ञ. 'ना पूतिग")मूत्रगन्धेन नित्यशः॥६८॥**

**अस्तःशवगते ग्रामे वृषलस्य च संनिधौ।  
अनध्यायो रुद्यमाने समये जलदस्य च॥६९॥**

**उदके चार्धरात्रे च विण्मूत्रं च विसर्जयन्।  
उच्छिष्टः श्राद्धभुक्चैव मनसाऽपि न चिन्तयेत्॥ ७०॥**

**प्रतिगृह्य द्विजो विद्वानेकोद्दिष्टस्य वेतनम्।  
त्र्यहं न कारयेद्ब्रह्मराज्ञो राहोश्चसूतके॥७१॥**

**यावदेकान्ननिष्ठा स्यात्स्नेहालोपश्च तिष्ठति।  
विप्रस्य विदुषो देहे तावद्ब्रह्मन कीर्तयेत्॥ ७२॥**



**शयानः प्रौढपादश्च कृत्वा चैवावसक्थिकाम्।  
नाधीयीताऽऽमिषं जग्ध्वा शूद्रश्राद्धान्नमेव च॥ ७३॥**

**नीहारे बाणशब्दे च संध्ययोरुभयोरपि।  
अमावास्याचतुर्दश्योः पौर्णमास्यष्टमीषु च॥ ७४॥**

**उपाकर्मणि चोत्सर्गे त्रिरात्रं क्षपणं स्मृतम्।  
अष्टकासु [अहोरात्रमृत्वन्तासु](http://॑ "ट. रात्रं प्रदोषेषु रा।") च रात्रिषु॥ ७५॥**

**मार्गशीर्षे तथा पौषे माघमासे तथैव च।  
तिस्रोऽष्टकाः समाख्याताः कृष्णपक्षेषु सूरिभिः॥७६॥**

**श्लेष्मातकस्य च्छायायां शाल्मलेर्मधुकस्य च।  
कदाचिदपि नाध्येयं कोविदारकपित्थयोः॥ ७७॥**

**समानविद्ये च मृते तथा सब्रह्मचारिणि।  
आचार्ये संस्थिते चापि त्रिरात्रं क्षपणं स्मृतम्॥ ७८॥**

**छिद्राण्येतानि विप्राणामनध्यायाः प्रकीर्तिताः।  
हिंसन्ति राक्षसास्तेषु तस्मादेतान्विवर्जयेत्॥ ७९॥**

**नैत्यके नास्त्यनध्यायः संध्योपासनमेव च।  
उपाकर्मणि चोत्सर्गे होमस्यान्ते तथैव च॥८०॥**

**एकामृचमथैकं वा यजुः सामानि वा पुनः।  
अष्टकाद्या स्वधीयीत मारुते चाभिधावति॥८१॥**

**अनध्यायस्तु नाङ्गेषु नेतिहासपुराणयोः।  
न धर्मशास्त्रेष्वन्येषु सर्वाण्येतानि वर्जयेत्॥८२॥**

**एष धर्मः समासेन कीर्तितो ब्रह्मचारिणः।  
ब्रह्मणाऽभिहितः पूर्वमृषीणां भावितात्मनाम्॥८३॥**

**योऽन्यत्र कुरुते यत्नमनधीत्य श्रुतिं द्विजः।  
स संमूढो न संभाष्यो वेदवाह्यो द्विजातिभिः॥ ८४॥**

**न वेदपाठमात्रेण संतुष्टो वै भवेद्द्विजः।  
[पाठमात्रवसन्यस्तु](http://॑ "ञ. मात्रावसानस्तु ") पङ्केगौरिव सीदति॥८५॥**

**योऽधीत्य विधिवद्वेदं वेदार्थ्ंन विचारयेत्।  
स संमूढः शूद्रकल्पः पात्रतां न प्रपद्यते॥८६॥**

**यदि त्वात्यन्तिकं वासं कर्तुमिच्छति वै गुरौ।  
युक्तः परिचरेदेनमाशरीरविमोक्षणम्॥८७॥**

**गत्वा वनं च विधिवज्जुहुयाज्जातवेदसम्।  
अधीयीत तथा नित्यं ब्रह्मनिष्ठः समाहितः॥ ८८॥**

**सावित्रीं शतरुद्रीयं वेदान्तांश्च विशेषतः।  
अभ्यसेत्सततं [युक्तोऽभिक्षाशनपरायणः](http://॑ "ञ. क्तोभस्मस्नान'।")॥८९॥**

**एतद्विधानं परमं पुराणं वेदागमे सम्यगिहोदितं वः।  
पुरा महर्षिप्रवराभिपृष्टः स्वायंभुवो यन्मनुराह देवः॥९०॥**

इति श्रीमहापुराणे पाद्म आदिखण्डे कर्मयोगकथनं नाम त्रिपञ्चाशत्तमोऽध्यायः॥५३॥  
**आदितः श्लोकानां समष्ट्यङ्काः—२६६६**  
**———————**  
अथ चतुष्पञ्चाशत्तमोऽध्यायः।

**——————**

**व्यास उवाच—**

**वेदं वेदौ तथा वेदान्वेदाङ्गानि तथा द्विजाः।  
अधीत्य चाधिगम्यार्थं तत स्नायाद्द्विजोत्तमः॥१॥**

**गुरवे तु धनं दत्त्वा स्नायीत [तदनुज्ञया](http://॑ "ट. या। चीर्ण।")।  
तीर्णव्रतोऽथ युक्तात्मा शक्तो वा स्नातुमर्हति॥२॥**

**वैणवीं धारयेद्यष्टिमन्तर्वासस्तथोत्तरम्।  
यज्ञोपवीतद्वितयं सोदकं च कमण्डलुम्॥३॥**

**छत्रं चोष्णीषममलं [पादुके](http://॑ "ख.ञ.पाण्डुके।") चाप्युपानहौ।  
रौक्मे च कुण्डले धार्ये कृतकेशनखः शुचिः॥४॥**

**अन्यत्र काञ्चनाद्विप्रो न रक्तां बिभृयात्स्रजम्।  
शुक्लाम्बरधरो नित्वं सुगन्धः प्रियदर्शनः॥  
न जीर्णमलवद्वासा भवेद्वै विभवे सति॥५॥**

**न रक्तमुल्बणं चान्यधृतं बासो न कुण्डलम्।  
नोपानहौ स्रजं चाथ पादुके च प्रयोजयेत्॥६॥**

**[उपवीतमलंकारं](http://॑ "ख. ञ.रं दर्भान्कृष्णाजिनं तथा। नां।") कृष्णाजिनं च दर्शयन्।  
नाषसव्यं परीदध्याद्वासो न विकृतं वसेत्॥७॥**



**आहरेद्विधिवद्दारान्सदृशानात्मनः शुभान्।  
रूपलक्षणसंयुक्तान्योनिदोषविवर्जितान्॥८॥**

**[अमातृगोत्रजभवामन्यमानुषगोत्रजाम्](http://॑ " ख. ञ. 'मसमानर्षिगो।")।  
आहरेद्ब्राह्मणो भार्यां शीलशौचसमन्विताम्॥९॥**

**ऋतुकालाभिगामी स्याद्यावत्पुत्रोऽभिजायते।  
वर्जयेत्प्रतिषिद्धानि प्रयत्नेन दिनानि तु॥ १०॥**

**षष्ठ्यष्टमीं पञ्चदशींद्वादशीं च चतुर्दशीम्।  
ब्रह्मचारी भवेन्नित्यं तद्वज्जन्मत्रयाहनि॥११॥**

**आदधीत विवाहाग्निं[जुहुयाज्जातवेदसम्](http://॑ "क. 'दसा। ए'।")।  
एतानि स्नातको नित्यं पावनानि च [पावयेत्](http://॑ "ञ. धारयेत्।")॥ १२॥**

**वेदोदितं स्वकं कर्म नित्यं कुर्यादतन्द्रितः।  
अकुर्वाणः पतत्याशु नरकानतिभीषणान्॥१३॥**

**अभ्यसेत्प्रयतो वेदं महायज्ञान्न हापयेत्।  
कुर्याद्गृह्याणि कार्याणि संध्योपासनमेव च॥१४॥**

**सख्यं समाधिकैः कुर्यादुपेयादीश्वरं सदा।  
दैवतान्यभिगच्छेत कुर्याद्भार्याभिपोषणम्॥१५॥**

**न धर्मंख्यापयेद्विद्वान्न पापं गूहयेदपि।  
कुर्वीताऽऽत्महितं नित्यं सर्वभूतानुकम्पकः॥१६॥**

**वयसः कर्मणोऽर्थस्य श्रुतस्याभिजनस्य च।  
देशवाग्बुद्धिसारूप्यमाचरन्विचरेत्सदा॥१७॥**

**श्रुतिस्मृत्युदितं सम्यक्साधुभिर्यश्च सेवितः।  
तमाचारं निषेवेत नेहेतान्यत्र कर्हिचित्॥१८॥**

**येनास्य पितरो याता येन याताः पितामहाः।  
तेन यायात्सतां मार्गंतेन गच्छन्न दुष्यति॥ १९॥**

**नित्यं स्वाध्यायशीलः स्यान्नित्यं यज्ञोपवीतवान्।  
सत्यवादी जितक्रोधो लोभमोहविवर्जितः॥२०॥**

**सावित्रीजापनिरतः श्राद्धकृन्मुच्यते गृही।  
मातापित्रोर्हिते युक्तो ब्राह्मणस्य हिते रतः॥२१॥**

**दाता [यज्बा](http://॑ "ख. ञ. 'ज्वादेवभ।")वेदभक्तो ब्रह्मलोके महीयते।  
त्रिवर्गसेवी सततं देवानां च समर्चनम्॥२२॥**

**कुर्यादहरहर्नित्यं नमस्येत्प्रयतः सुरान्।  
विभागशीलः सततं क्षमायुक्तो दयालुकः॥२३॥**  
**गृहस्थस्तु समाख्यातो न गृहेण गृही भवेत्॥२४॥**

**क्षमा दया च विज्ञानं सत्यं चैव दमः शमः।  
अध्यात्मनित्यता ज्ञानमेतद्ब्राह्मणलक्षणम्॥ २५॥**

**एतस्मान्न प्रमाद्येत विशेषेण द्विजोत्तमः।  
यथाशक्ति चरन्धर्मं निन्दितानि विवर्जयेत्॥२६॥**

**विधूय मोहकलिलं लब्ध्वा योगमनुत्तमम्।  
गृहस्थो मुच्यते बन्धान्नात्र कार्या विचारणा॥ २७॥**

**[विगर्हातिजयक्षेपहिंसाबन्धवधात्मनाम्](http://॑ "ख. ञ. विधर्मातिक्रमक्रोधाहं।")।  
अन्यमन्युसमुत्थानां दोषाणां मर्षणं क्षमा॥२८॥**

**स्वदुःखेषु च कारुण्यं परदुःखेषु सौहृदम्।  
दयेति मुनयः प्राहुः साक्षाद्धर्मस्य साधनम्॥ २९॥**

**\[[अङ्गानि](http://॑ " टपुस्तक एवायं पाठः।") वेदाश्चत्वारो मीमांसा न्यायविस्तरः।  
पुराणं धर्मशास्त्रं च विद्या एताश्चतुर्दश \]॥ ३०॥**

**चतुर्दशानां विद्यानां धारणा हि [परार्थतः](http://॑ "ख. ञ.यथार्थतः।")।  
विज्ञानमिति तद्विद्याद्येन धर्मो विवर्धते॥३१॥**

**अधीत्य विधिवद्विद्यामर्थं चैवोपलभ्य तु।  
धर्मकार्याणि कुर्वीत ह्येतद्विज्ञानमुच्यते॥३२॥**

**सत्येन लोकं जयति सत्यं तत्परमं पदम्।  
यथाभूताप्रमादं तु सत्यमाहुर्मनीषिणः॥३३॥**

**दमः शरीरोपरतिः शमः प्रज्ञाप्रसादतः।  
अध्यात्ममक्षरं विद्याद्यत्र गत्वा न शोचति॥३४॥**

**यया स देवो भगवान्विद्यया विद्यते परः।  
साक्षादेव हृषीकेशस्तज्ज्ञानमिति कीर्तितम्॥३५॥**

**तन्निष्ठस्तत्परो विद्वान्नित्यमक्रोधनः शुचिः।  
महायज्ञपरो विमो लभते तदनुत्तमम्॥३६॥**

**धर्मस्याऽऽयतनं यत्नाच्छरीरं परिपालयेत्।  
न हि देहं विना विष्णुः पुरुषैर्विद्यते परः॥३७॥**

**नित्यं धर्मार्थकामेषु युज्येत नियतो द्विजः।  
न धर्मवर्जितं काममर्थं वा मनसा स्मरेत्॥३८॥**

**सीदन्नपि हि धर्मेण न त्वधर्मं समाचरेत्।  
धर्मो हि भगवान्देवो गतिः सर्वेषु जन्तुषु॥३९॥**



**भूतानां प्रियकारी स्थान्न परद्रोहकर्मधीः।  
न वेददेवतानिन्दां कुर्यात्तैश्चन संवसेत्॥४०॥**

**यस्त्विमंनियतो विप्रोधर्माध्यायं पठेच्छुचिः।  
अध्यापयेच्छ्रावयेद्वा ब्रह्मलोके महीयते॥४१॥**

इति श्रीमहापुराणे पाद्म आदिखण्डे धर्मकथने चतुष्पञ्चाशत्तमोऽध्यायः॥५४॥  
**आदितः श्लोकानां समष्ट्यङ्काः—२७०७**

**——————**  
अथ पञ्चपञ्चाशत्तमोऽध्यायः।

**——————**

**व्यास उवाच—**

**न हिंस्यात्सर्वभूतानि नानृतं वा वदेत्क्वचित्।  
नाहितं नाप्रियं वाच्यं न स्तेनः स्यात्कदाचन॥ १॥**

**तृणं वा यदि वा शाकं मृदं वा जलमेव वा।  
परस्यापहरञ्जन्तुर्नरकं प्रतिपद्यते॥२॥**

**न राज्ञः प्रतिगृह्णीयान्न शूद्रात्पतितादपि।  
न चान्यस्मादशक्तश्चेन्निन्दितान्वर्जयेद्बुधः॥३॥**

**नित्यं याचनको न स्यात्पुनस्तं नैव याचयेत्।  
प्राणानपहरत्येवं याचकस्तस्य दुर्मतेः॥४॥**

**न देवद्रव्यहारी स्याद्विशेषेण द्विजोत्तमः।  
ब्रह्मस्वं वा नापहरेदापत्स्वपि कदाचन॥५॥**

**न विषं विषमित्याहुर्ब्रह्मस्वं विषमुच्यते।  
देवस्वं चापि यत्नेन सदा परिहरेत्ततः॥६॥**

**[पुष्पं](http://॑ " ख. ञ. पुष्पे शाकोदके काष्ठे तथा मूले फले तृणे। अदत्तादानमश्रेयो म।") शाकोदकं का तथा मूलं फलं तृणम्।  
अदत्तानि च न स्तेयं मनुः प्राह प्रजापतिः॥ ७॥**

**ग्रहीतव्यानि पुष्पाणि देवार्चनविधौ द्विजाः।  
नैकस्मादेव [नियतमननुज्ञाय](http://॑ " क. 'मनुज्ञायततेव’। ट. मनुज्ञायतत्पतिम्। तृ।") [केवलम्](http://॑ "ट.तत्पतिः।")॥८॥**

**तृणं काष्ठं फलं पुष्पं प्रकाशं वै हरेद्बुधः।  
धर्मार्थं केवलं प्राहुरन्यथा पतितो भवेत्॥९॥**

**तिलमुद्गयवादीनां मुष्टिर्ग्राह्यापथि स्थितैः।  
क्षुधितैर्नान्यथा विप्राधर्मादिभिरिति स्थितिः॥१०॥**

**न धर्मस्यापदेशेन पापं कृत्वा व्रतं चरेत्।  
व्रतेन पापं [व्यारुह्य](http://॑ "ख. ञ. व्याजिघ्रन्कुर्व।") [कुर्वन्स्त्रीशूद्रदम्भनम्](http://॑ " ख. ञ.द्रलम्भ।")॥११॥**

**प्रेत्येह चेदृशो विप्रो गर्ह्यते ब्रह्मवादिभिः।  
छद्मना चरितं यच्च व्रतं रक्षांसि गच्छति॥१२॥**

**अलिङ्गी लिङ्गिवेशेन यो वृत्तिमुपतिष्ठति।  
स लिङ्गिनो हरेदेनस्तिर्यग्योनौ च जायते॥१३॥**

**याचनं योनिसंबन्धं सहवासं च भाषणम्।  
कुर्वाणः [पतते](http://॑ "ख.ञ. ते जन्तुस्तस्मा।") नित्यं तस्माद्यत्नेन वर्जयेत्॥१४॥**

**\[[देवद्रोहं](http://॑ " स्वञपुस्तकयोरेवायं पाठः।") न कुर्वीत गुरुद्रोहं तथैव च \]।  
देवद्रोहाद्गुरुद्रोहः [कोटिकोटिगुणाधिकः](http://॑ "क.कः। ज्ञाना")॥**  
**जनापवादो नास्तिक्यं तस्मात्कोटिगुणाधिकम्॥१५॥**

**गोभिश्च दैवतैर्विप्रैः कृप्या राजोपसेवया।  
कुलान्यकुलतां यान्ति यानि हीनानि धर्मतः॥१६॥**

**[कुविचारैः](http://॑ "ख.ञ. कुविवाहैः।") क्रियालोपैर्वेदानध्ययनेन च।  
कुलान्यकुलतां यान्ति ब्राह्मणातिक्रमेण च॥१७॥**

**अनृतात्पारदार्याच्च [तथाऽभक्ष्यस्य](http://॑ "क. थाऽभिक्ष्यस्य भिक्ष।") भक्षणात्।  
अगोत्रधर्माचरणात्क्षिप्रंनश्यति वै कुलम्॥१८॥**

**अश्रोत्रियेषु वै दानं वृषलेषु तथैव च।  
विहिताचारहीनेषु क्षिप्रं नश्यति वै कुलम्॥१९॥**

**अधार्मिकैर्वृते ग्रामे न व्याधिबहुले वसेत्।  
शूद्रराज्ये च न वसेन पाखण्डजनैर्वृते॥२०॥**

**हिमवद्विन्ध्ययोर्मध्यं पूर्वपश्चिमयोः शुभम्।  
मुक्त्वा समुद्रयोर्देशं नान्यत्र निवसेद्विजः॥ २१॥**

**कृष्णो वा यत्र चरति मृगो नित्यं स्वभावतः।  
पुण्या वा विश्रुता नद्यस्तत्र वा निवसेद्द्विजः २२॥**



**अर्धक्रोशं नदीकूलं वर्जयित्वा द्विजोत्तमः।  
नान्यत्र [निवसेत्पुण्यं](http://॑ "ख.ञ.ण्यं नान्त्यजग्रा।") नास्त्यत्र ग्रामसंनिधौ॥ २३॥**

**न संवसेच्च पतितैर्न चाण्डालैर्न पुल्कसैः।  
न मूर्खैर्नावलिप्तैश्च[नान्यैर्जायाबसायिभिः](http://॑ "ञ. नान्यैर्नान्त्याव। ")॥ २४॥**

**एकशय्यासने पङ्क्तिर्भाण्डे पङ्कान्नमिश्रणम्।  
यजनाध्यापने योनिस्तथैव सहभोजनम्॥२५॥**

**सहाध्यायस्तु दशमः सहयाजनमेव च।  
एकादश समुद्विष्टा दोषाः सांकर्यसंज्ञीताः॥२६॥**

**समीपे [वाऽप्यवस्थानात्पापं](http://॑ "ख. ञ. 'नास्सांकर्येक।") संक्रमते नृणाम्।  
तस्मात्सर्वप्रयत्नेन सांकर्ये परिवर्जयेत्॥२७॥**

**एकपङ्क्त्युपविष्टा ये न स्पृशन्ति परस्परम्।  
भस्मना कृतमर्यादा न तेषां संकरो भवेत्॥ २८॥**

**अग्निना भस्मना चैव सलिलेन [विशेषतः](http://॑ "ख.ञ.विलेखतः। ट.तृणेन वा।")।  
द्वारेण स्तम्भमार्गेण [षड्भिः](http://॑ "क.सद्भिः।") पङ्क्तिर्विभिद्यते॥२९॥**

**न कुर्याच्छुष्कवैराणि विवादं न च पैशुनम्।  
परक्षेत्रे गां चरन्तीं नाऽऽचक्षीत च कर्हिचित्॥ ३०॥**

**न संवसेत्सूचकेन न कं वै मर्मणि स्पृशेत्।  
न सूर्यपरिवेषं वा [नेन्द्रचापं](http://॑ "ख. ञ. पंपराह्निक।") शराग्निकम्॥३१॥**

**परस्मै कथयेद्विद्वाञ्शशिनं वाऽथ काञ्चनम्।  
न कुर्याद्बहुभिः सार्धं विरोधं बन्धुभिस्तथा॥ ३२॥**

**आत्मनः प्रतिकूलानि परेषां न समाचरेत्।  
तिथिं पक्षस्य न ब्रूयान्न नक्षत्राणि निर्दिशेत्॥ ३३॥**

**नोदक्यामभिभाषेत नाशुचिं वा द्विजोत्तमाः।  
न देवगुरुविप्राणां दीयमानं तु वारयेत्॥३४॥**

**न चाऽऽत्मानं प्रशंसेद्वा परनिन्दां च वर्जयेत्।  
वेदनिन्दां देवनिन्दां प्रयत्नेन विवर्जयेत्॥ ३५॥**

**यस्तु देवानृषींश्चैव वेदान्वा निन्दति द्विजः।  
न तस्य निष्कृतिर्दृष्टा शास्त्रेष्विह मुनीश्वराः॥ ३६॥**

**निन्दयेद्वा गुरुं देवं वेदं वा सोपबृंहणम्।  
कल्पकोटिशतं सायं रौरवे पच्यते नरः॥३७॥**

**तूष्णीमासीत निन्दायां न ब्रूयात्किंचिदुत्तरम्।  
कर्णौ पिधाय गन्तव्यं न चैनमवलोकयेत्॥ ३८॥**

**बर्जयेत्तां परेषां तु गृहेषु गर्हणां बुधः।  
विवादं [सुजनैः](http://॑ " ख. स्वजनैः।") सार्धं न कुर्याद्वै कदाचन॥३९॥**

**न पापं पापिनां व्रूयादपापं वा द्विजोत्तमाः।  
सत्येन तुल्यदोषः स्यान्मिथ्याभिदोषवान्भवेत्॥४०॥**

**नृणां मिथ्याभिशस्तानां पतन्त्यश्रूणि रोदनात्।  
तानि पुत्रान्पशून्घ्नुन्ति तेषां मिथ्याभिशंसिनाम्॥४१॥**

**ब्रह्महत्यासुरापाने स्तेये गुर्वङ्गनागमे।  
दृष्टं वै शोधनं वृद्धैर्नास्ति मिथ्याभिशंसिनि॥४२॥**

**नेक्षेतोद्यन्तमादित्यं शशिनं वाऽनिमित्ततः।  
नास्तं यान्तं न वारिस्थं मेघस्पृष्टं न मध्यगम्॥ ४३॥**

**तिरोहितं समीक्षेत [नादर्शाद्यनुशायिनम्](http://॑ "ञ.नुगामिन")।  
न नग्नां स्त्रियमीक्षेत पुरुषं वा कदाचन॥४४॥**

**न च मूत्रं पुरीषं वा न च संसृष्टमैथुनम्।  
नाशुचिः सूर्यसोमादीन्प्रहानालोकयेद्बुधः॥४५॥**

**नाभिभाषेत च परमुच्छिष्टो वाऽवगुण्ठितः।  
न [पश्येत्प्रेतसंस्पर्श](http://॑ "ड.ढ.त्प्रेमसं। ") न क्रुद्धस्य गुरोर्मुखम्॥४६॥**

**न तैलोदकयोश्छायां न [पंक्ति](http://॑ "ख.ञ. पत्नी।") भोजनेऽसति।  
न मुक्तबन्धनं पश्येनोन्मत्तं गजमेव च॥४७॥\]**

**नाश्नीयाद्भार्यया सार्धं नैनामीक्षेत चाश्नतीम्।  
क्षुवतीं जृम्भमाणां वा नाऽऽसनस्थां यथासुखम्॥४८॥**

**नोदके चाऽऽत्मनो रूपं शुभं वाऽशुभमेव वा।  
न लङ्घयेच्च मतिमान्नाधितिष्ठेत्कदाचन॥४९॥**

**न शूद्राय मतिं दद्यात्कृसरं पायसं दधि।  
नोच्छिष्टं वा मधु घृतं न च कृष्णाजिनं हविः॥५०॥**

**न चैवास्मै व्रतं ब्रूयान्न च धर्मे वदेद्बुधः।  
न च क्रोधवशं [गच्छेद्वेगं](http://॑ "ञ.च्छेद्वेषं रा।") रागं च वर्जयेत्॥ ५१॥**

**लोभं दम्भं तथाऽवज्ञामसूयां ज्ञानकुत्सनम्।  
ईर्ष्यां मदं तथा शोकं मोहं च परिवर्जयेत्॥ ५२॥**

**न कुर्यात्कस्यचित्पीडां सुतं शिष्यं तु ताडयेत्।  
न हीनानुपसेवेत न च तृष्णामतिः कचित्॥५३॥**

**नाऽऽत्मानं चावमन्येत दैन्यं यत्नेन वर्जयेत्।  
न विशिष्टमसत्कुर्यान्ना[ऽऽत्मानं](http://॑ "ख. ञ. नं रूपये।") नामयेद्बुधः॥५४॥**



**न नखेन लिखेद्भूमिं गां च संवेशयेन्न हि।  
न नदीषु नदीं व्रुयात्पर्वतेषु च पर्वतान्॥५५॥**

**आबासे भोजने वाऽपि न [त्यजेत्सहयाजिनम्](http://॑ "ख.ञ.'यानिन।")।  
नावगाहेदपो नग्नो वह्निं नातिव्रजेत्तथा॥ ५६॥**

**शिरोभ्यङ्गावशिष्टेन तैलेनाङ्गं न लेपयेत्।  
[न](http://॑ "ख. ञ. न सर्वशस्त्रैः।") चाप्यशास्त्रैः क्रीडेत स्वानि स्वानि न संस्पृशेत्॥ ५७॥**

**रोमाणि च रहस्यानि नाशिष्टेन सह व्रजेत्।  
न पाणिपादवाङ्नेत्रचापल्यं समुपाश्रयेत्॥ ५८॥**

**न शिश्नोदरचापल्यं न च श्रवणयोः क्वचित्।  
न चाङ्गनखवाद्यं वै [कुर्यान्नाञ्जलिना](http://॑ "ख .ञ.न्नापो ह्यञ्ज।") पिवेत्॥५९॥**

**नाभिहन्याज्जलं पद्भ्यां पाणिना वा कदाचन।  
न शातयेदिष्टिकाभिर्मूलानि च फलानि च॥६०॥**

**न म्लेच्छभाषणं शिक्षेन्नाऽऽकर्षेच्च पदाऽऽसनम्।  
नखभेदनमास्फोटं छेदनं वा विलेखनम्॥६१॥**

**कुर्याद्विमर्दनं धीमान्नाकस्मादेव निष्फलम्।  
नोत्सङ्गे भक्षयेद्भक्ष्यं वृथाचेष्टां न चाऽऽचरेत्॥ ६२॥**

**न नृत्येदथवा गायेन्न वादित्राणि वादयेत्।  
न संहताभ्यां पाणिभ्यां कण्डूयेदात्मनः शिरः॥६३॥**

**न लौकिकैः स्तवैर्देवांस्तोषयेद्वाक्पतेरपि।  
नाक्षैः क्रीडेन्न धावेत नाप्सु विण्मूत्रमाचरेत्॥ ६४॥**

**नोच्छिष्टः संविशेन्नित्यं न नग्नः स्नानमाचरेत्।  
न गच्छंस्तु पठेद्वाऽपि न चैव स्वशिरः स्पृशेत्॥६५॥**

**नदन्तैर्नखरोमाणि छिन्द्यात्सुप्तं न बोधयेत्।  
न बालातपमासेवेत्प्रेतधूमं विवर्जयेत्॥ ६६॥**

**नैव स्वप्याच्छून्यगेहे स्वयं नोपानहौ हरेत्।  
नाकारणाद्वा निष्ठीवेन्न बाहुभ्यां नदीं तरेत्॥ ६७॥**

**न पादक्षालनं कुर्यात्पादेनैव कदाचन।  
नाग्नौ प्रतापयेत्पादौ न कांस्ये धावयेद्बुधः॥६८॥**

**नाभिप्रसारयेद्देवं ब्राह्मणान्गामथापि वा।  
वाय्वग्निनृपविप्रान्वा सूर्यं वा शशिनं प्रति॥६९॥**

**अशुद्धः शयनं यानं स्वाध्यायं स्नानभोजनम्।  
बहिर्निष्क्रमणं चैव न कुर्वीत कदाचन॥७०॥**

**[स्वप्नमावपनं](http://॑ "ख. ञ. प्रमध्ययनं। ") स्नानमुद्वर्तं भोजनं गतिम्।  
उभयोः संध्ययोर्नित्यं मध्याह्ने चैव वर्जयेत्॥७१॥**

**न स्पृशेत्पाणिनोच्छिष्टो विप्रो गोब्राह्मणानलान्।  
न चालनं पदा वाऽपि न देवप्रतिमां स्पृशेत्॥७२॥**

**नाशुद्धोऽग्निं परिचरेन्न देवान्कीर्तयेदृषीन्।  
नावगाहेदगाधाम्बु धावयेन्नानिमित्ततः॥७३॥**

**न वामहस्तेनोद्धृत्य पिबेद्वक्त्रेण वा जलम्।**   
**नोत्तरेदनुपस्पृश्य नाप्सु रेतः समुत्सृजेत्॥ ७४॥**

**[अमेध्यालिप्तमर्हं](http://॑ "ञ. मेध्यलिप्सम्रन्यद्वा लो'।")वा लोहितं वा विषाणि वा।  
व्यतिक्रामेन्न स्रवन्तीं नाप्सु मैथुनमाचरेत्॥ ७५॥**

**चैत्यवृक्षं न वै छिन्द्यान्नाप्सु ष्ठीवनमाचरेत्।  
नास्थिभस्मकपालानि न केशान्न च कण्टकान्॥**

**तुषाङ्गारकरीष॑ वा नाधितिष्ठेत्कदाचन॥७६॥**

**न चाग्निं लङ्घयेद्धीमान्नोपध्यादधः क्वचित्।  
न चैनं पादतः [कुर्यान्मुखेन](http://॑ "ट. र्याडूपेण न घ") न धमेद्बुधः॥ ७७॥**

**न वृक्षमबरोहेत नावेक्षेताशुचिः क्वचित्।  
अग्नौ न च क्षिपेदग्निं नाद्भिः प्रशमयेत्तथा॥७८॥**

**सुहृन्मरणमात्रं वा स्वयं न श्रावयेत्परान्।  
[अपण्यं](http://॑ "ट. प्यं कट") कूटपण्यं वा विक्रये न प्रयोजयेत्॥७९॥**

**न वह्निं मुखनिश्वासैर्ज्वालयेन्नाशुचिर्बुधः।  
पुण्यस्थानोदकस्थाने सीमान्तं [वाहयेन्न](http://॑ " ञ. हरेन्न।") तु॥८०॥**

**न भिन्द्यात्पूर्वसमयमभ्युपेतं कदाचन।  
परस्परं पशून्व्याघ्रान्पक्षिणो नावयोधयेत्॥८१॥**

**परबाधां न कुर्वीत जलवातातपादिभिः।  
कारयित्वा सुकर्माणि गुरून्पश्चान्न वञ्चयेत्॥८२॥**

**सायं प्रातर्गृहद्रावक्षार्थं परिघट्टयेत्।  
बहिर्माल्यं सुगन्धि वा भार्यया सह भोजनम्॥**

**विगृह्य[वादं](http://॑ "क. वाहं।") कृत्वा वा प्रवेशं च विवर्जयेत्॥८३॥**

**न स्वादन्ब्राह्मणस्तिष्ठेन्न जल्पन्वा हसेद्बुधः।  
स्वमाग्निं चैव हस्तेन स्पृशेन्नाप्सु चिरं वसेत्॥८४॥**

**[न](http://॑ "ट.न व्यजनेनोपधमेत्र वस्त्रेण ।")पक्षकेणोपधमेन्न शूर्पेण च पाणिना।  
मुखेनाग्निं समिन्धीत मुखादग्निरजायत॥८५॥**



**परस्त्रियं न भाषेत नायाज्यं याजयेद्बुधः। **  
**नैकश्चरेत्सदा विप्रः समुदायं च वर्जयेत्॥ ८६॥**

**न देवायतनं गच्छेत्कदाचिद्वाऽप्रदक्षिणम्।  
[न](http://॑ "ख.ञ.न वीजयेद्वा वस्त्रेण न।")पीडयेद्वा वस्त्राणि न देवायतने स्वपेत्॥ ८७॥**

**मैकोऽध्वानं प्रपद्येत नाधार्मिकजनैः सह।  
न व्याधिदूषितैर्वाऽपि न शूद्रैः पतितेन वा॥८८॥**

**नोपानद्वर्जितो वाऽथ जलादिरहितस्तथा।  
न वर्त्मनि चितिं वाममतिक्रामेत्कचिद्विजः॥ ८९॥**

**न निन्देद्योगिनः सिद्धान्व्रतिनो वा यतींस्तथा।  
देवतायतनं प्राज्ञा देवानां चैब सत्रिणाम्॥ ९०॥**

**न क्रामेत्कामतश्छायां ब्राह्मणानां च गोरपि।  
स्वां तु नाऽऽक्रमयेच्छायां पतिताद्यैर्न रोगिभिः॥**

**नाङ्गारभस्मकेशादिष्वधितिष्ठेत्कदाचन॥९१॥**

**वर्जयेन्मार्जनीरेणुं स्नानवस्त्रघटोदकम्।  
न भक्षयेदभक्ष्याणि नापेयं च पिबेद्विजः॥९२॥**

इति श्रीमहापुराणे पाद्म आदिखण्डे धर्मकथने पञ्चपञ्चाशत्तमोऽध्यायः॥ ५५॥  
**आदितः श्लोकानां समष्ट्यङ्काः—२७९९**

——————  
अथ षट्पञ्चाशत्तमोऽध्यायः।

——————


**व्यास उवाच—**

**नाद्याच्छूद्रस्य विप्रोऽन्नं मोहाद्वा यदि कामतः।  
स शूद्रयोनिं व्रजति यस्तु भुङ्क्ते त्वनापदि॥१॥**

**षण्मासान्यो द्विजो भुङ्क्ते शूद्रस्यान्नं विगर्हितम्।  
जीवन्नेव भवेच्छूद्रो मृतः वा चाभिजायते॥२॥**

**ब्राह्मणक्षत्रियविशां शूद्रस्य च मुनीश्वराः।  
यस्यान्नेनोदरस्थेन मृतस्तद्योनिमाप्नुयात्॥३॥**

**नटान्नं नर्तकान्नं च चण्डालचर्मकारिणाम्।  
गणान्नं गणिकान्नं च [षडन्नं](http://॑ "ञ. षण्डान्नं।")च विवर्जयेत्॥४॥**

**चक्रोपजीविरजकतस्करध्वजिनां तथा।  
गान्धर्वलोहकारान्नं मृतकान्नं विवर्जयेत्॥५॥**

**कुलालचित्रकारान्नं वार्धुषेः पतितस्य च।  
पौनर्भवच्छत्रिकयोरभिशप्तस्य चैव हि॥६॥**

**सुवर्णकार शैलूषव्याधवन्ध्यानुरस्य च।  
चिकित्सकस्य चैवानं पुंश्चल्या दण्डकस्य च॥७॥**

**स्तेननास्तिकयोरन्नं देवतानिन्दकस्य च।  
सोमविक्रयिणश्चान्नं श्वपाकस्य विशेषतः॥८॥**

**भार्याजितस्य चैवान्नं यस्य चोपपतिर्गृहे।  
उत्सृष्टस्य कदर्यस्य तथैवोच्छिष्टभोजिनः॥९॥**

**[पापीयोन्नं](http://॑ "ख.ञअपाङ्लान्नं।") च संघान्नं शस्त्राजीवस्य चैव हि।  
भीतस्य रुदितस्यान्नमवकुष्टं परिक्षतम्॥१०॥**

**ब्रह्मद्विषः पापरुचेः श्राद्धान्नं मृतकस्य च।  
वृथापाकस्य चैवानं शावान्नं चाऽऽतुरस्य च॥ ११॥**

**अप्रजानां तु नारीणां कृतघ्नस्य तथैव च।  
कारुकान्नं विशेषेण शस्त्रविक्रयिणस्तथा॥१२॥**

**शौण्डान्नं घा[ण्टिकान्नं](http://॑ "ड. घोटिकान्नं। ") च भिषजामन्नमेव [च](http://॑ "ट. च। बद्धप्रजानं।")।  
विद्धप्रजननस्यान्नं परिवेत्रन्नमेव च॥१३॥**

**पुनर्भुवो विशेषेण तथैव दिधिषूपतेः।  
अवज्ञातं चावधूतं सरोषं विस्मयान्वितम्॥१४॥**

**गुरोरपि न भोक्तव्यमन्नं संस्कारवर्जितम्।  
दुष्कृतं हि मनुष्यस्य सर्वमन्ने व्यवस्थितम्॥१५॥**

**यो यस्यान्नं समश्नाति स तस्याश्नाति किल्विषम्।  
[अर्धकाकुलमित्रं](http://॑ "ट. अहङ्काः कु। ख. ञ. अधिकाः कु।") च [गोपालो](http://॑ "ख.ञ.ट. 'लो दासना'।")वाहनापितौ॥१६॥**

**एते शूद्रेषु भोज्यान्ना यश्चाऽऽत्मानं निवेदयेत्।  
कुशीलवः कुंभकश्च क्षेत्रकर्मक एव च॥१७॥**

**एते शूद्रेषु भोज्यान्ना दत्त्वा [स्वल्पगुणं](http://॑ "ञ. स्वल्पं पन्नंच वै। पा।") बुधैः।  
पायसं स्नेहपक्वं च गोरसश्चैव सक्तवः॥ १८॥**

**पिण्याकं चैव तैलं च शूद्राद्ग्राह्यं द्विजातिभिः।  
वृन्ताकं नालिकाशाकं [कुसुम्भं](http://॑ "ञ.सुम्भाश्मन्तकं।") भस्मकं तथा॥१९॥**



**पलाण्डुंलशुनं शुक्तं निर्यासं चैव वर्जयेत्।  
छत्राकं विड्वराहं च स्विन्नंपीयूषमेष च॥२०॥**

**विलयं विमुखं चैव [कारकाणि](http://॑ "ञ. कवकानि।") विवर्जयेत्।  
गृञ्जनं [किंशुकं](http://॑ "ट.मूलकं।") चैव कूष्माण्डं च तथैव च॥२१॥**

**उदुम्बरमलावुंच जग्ध्वा पतति वै [द्विजः](http://॑ "ञ. 'जः। वृथा कृसरसं।")।  
तथा कसरसंयावौ पायसापूपमेव च॥२२॥**

**अनुपाकृतमांसं च देवान्नानि हवींषि च।  
यवागूं मातुलिङ्गं च मत्स्यानप्यनुपाकृतान्॥२३॥**

**नीपंकपित्यं प्लक्षं च प्रयत्नेन विवर्जयेत्।  
पिण्याकं चोद्धृतस्नेहं देवधान्यं तथैव च॥२४॥**

**रात्रौ च तिलसंबन्धं प्रयत्नेन दधि त्यजेत्।  
नाश्नीयात्पयसा तक्रं सक्षारान्नंन योजयेत्॥२५॥**

**[कृमिदुष्टं](http://॑ "ख. ञ. क्रियादुष्टं।") भावदुष्टमसत्संसर्गवर्ति [यत्](http://॑ "ख.ञ. 'त्। केशकीं।")।  
कृमिकीटावपन्नं च सहृत्क्लेदं च नित्यशः॥२६॥**

**श्वाघ्रातं च पुनः सिद्धं चाण्डालावेक्षितं तथा।  
उदक्यया च पतितैर्गवा संघ्रातमेव च॥२७॥**

**[असंगतं](http://॑ "ञ. अनचितं।") पर्युषितं पर्यस्तान्नं च नित्यशः।  
काककुक्कुटसंस्पृष्टं कृमिभिश्चैव संगतम्॥२८॥**

**मनुष्यैरप्यवघ्रातं कुष्ठिना स्पृष्टमेव च।  
न रजस्वलया दत्तं न पुंश्चल्या सरोगया॥२९॥**

**मलवद्वाससा वाऽपि परवासोऽथ वर्जयेत्।  
विवत्सायाश्च गोः [क्षीरं](http://॑ "ञ. क्षीरमौष्ट्रनेकशफस्य।") मेद्य ( ष) स्यानिर्दशस्य च॥३०॥**

**[आविकं](http://॑ "ञ. कं संधिनीक्षी") बन्धकीक्षीरमपेयं मनुरब्रवीत्।  
बलाकं हंसदात्यूहं कलविङ्कं शुकं तथा॥३१॥**

**कुररं च चकोरं च जालपादं च कोकिलम्।  
वायसान्खञ्जरीटांश्च श्येनं गृध्रंतथैव च॥३२॥**

**उलूकं चक्रवाकं च भासंपारावतं तथा।  
कपोतं टिट्टिभं चैव ग्रामकुक्कुटमेव च॥३३॥**

**सिंहं व्याघ्रं च मार्जारं श्वानं सूकरमेव च।  
शृगालं मर्कटं चैव गर्दभं च न भक्षयेत्॥३४॥**

**न [भक्षयेत्सर्वमृगा](http://॑ "ञ. त्सर्पमृ।")ञ्शिखिनोऽन्यान्वनेचरान्।  
जलेचरान्स्थलचरान्माणिनश्चेति धारणा॥३५॥**

**गोधा कूर्मः शशः खङ्गः शल्लकश्चेति सत्तमाः।  
भक्ष्यान्पञ्चनखान्नित्यं मनुराह प्रजापतिः॥३६॥**

**मत्स्यान्सशल्कान्भुञ्जीय मांसं रौरवमेव च।  
निवेद्य देवताभ्यस्तु ब्राह्मणेभ्यश्च नान्यथा॥३७॥**

**मयूरं तित्तिरं चैव कपोतं च कपिञ्जलम्।  
वाधींणसं बकं भक्ष्यं मीनं प्राह [प्रजापतिः](http://॑ " ख. ञ. 'तिः॥ राजीवाः सिं।")॥३८॥**

**शफरी सिंहतुण्डश्चतथा पाठीनरोहितौ।  
मत्स्याश्चैते समुद्दिष्टा भक्षणीया द्विजोत्तमाः॥३९॥**

**प्रोक्षितं भक्षयेदेषां मांसं च द्विजकाम्यया।  
यथाविधिप्रयुक्तं च प्राणानामपि चात्यये॥४०॥**

**भक्षयेन्नैव मांसानि शेषभोजी न लिप्यते।  
औषधार्थमशक्तो [वा](http://॑ "ञ. वा नियो।")न योगाद्यज्ञकारणात्॥ ४१॥**

**आमन्त्रितस्तु यः श्राद्धे दैवे वा मांसमुत्सृजेत्।  
यावन्ति पशुरोमाणि तावन्नरकमृच्छति॥४२॥**

**अदेयं वाऽप्यपेयं च तथैवास्पृश्यमेव वा।  
द्विजातीनामनालोक्यं नित्यं मद्यमिति स्थितिः॥ ४३॥**

**तस्मात्सर्वप्रयत्नेन मद्यं नित्यं विवर्जयेत्।  
पीत्वा पतति कर्मभ्यस्त्वसंभाष्यो भवेद्विजः॥ ४४॥**

**भक्षयित्वाऽप्यभक्ष्याणि पीत्वाऽपेयान्यपि द्विजः।  
नाधिकारी भवेत्तावद्यावत्तन्नजहात्यधः॥४५॥**

**तस्मात्परिहरेन्नित्यमभक्ष्याणि प्रयत्नतः।  
अपेयानि च विप्रो वै तथा चेद्याति रौरवम्॥ ४६॥**

इति श्रीमहापुराणे पाद्म आदिखण्डे भक्ष्याभक्ष्यनियमकथनं नाम षट्पञ्चाशत्तमोऽध्यायः॥ ५६॥  
**आदितः श्लोकानां समष्ट्यङ्काः****—****२८४५**

**———————**  
अथ सप्तपञ्चाशत्तमोऽध्यायः।

**———————**

**व्यास उवाच—**

**अथातः संप्रवक्ष्यामि दानधर्ममनुत्तमम्।  
ब्रह्मणाऽभिहितं पूर्वमृषीणां ब्रह्मवादिनाम्॥१॥**



**अर्थानामुचिते पात्रे श्रद्धया प्रतिपादनम्‌।  
तदोमित्यभिनिर्दिष्टं भुक्तिमुक्तिफलप्रदम्‌॥२॥**

**यो ददाति विशिष्टेभ्यः श्रद्धया परया युतः।  
तद्वैदत्तमहं मन्ये शेषं कस्यापि रक्षति॥3॥**

**नित्यं नैमित्तिकं काम्यं त्रिबिधं दानमुच्यते।  
चतुर्थं विमलं प्रोक्तं सर्वदानोत्तमोत्तमम्‌॥४॥**

**अहन्यहनि यत्किंचिद्दीयतेऽनुपकारिणे।  
अनुद्दिश्य फलंतस्माद्ब्राह्मणाय तु नित्यकम्‌॥ ५॥**

**यत्तु पापोपशान्त्यर्थं दीयते विदुषां करे।  
नैमित्तिक॑ तदुद्दिष्टं दानं सद्धिरनुत्तमम्‌॥६॥**

**अपत्यविजयैश्वर्यसुखार्थं यत्प्रदीयते।  
दानं तत्काम्यमाख्यातमृषिभिर्धर्मचिन्तकैः॥ ७॥**

**यदीश्वरस्य प्रीत्यर्थंब्रह्मवित्सु प्रदीयते।  
चेतसा धर्मयुक्तेन दानं तद्विमलं शिवम्‌॥८॥**

**दानधर्मं निषेवेत पत्रमासाद्य शक्तितः।  
उपास्यते तु तत्पात्रं यत्तारयति सर्वतः॥ ९॥**

**कुटुम्बभुक्तिवसनाद्देयं यदतिरिच्यते।  
अन्यथा दीयते यद्वैन तद्दानफलप्रदम्‌॥ १०॥**

**श्रोत्रियाय कुलीनाय विनीताय तपस्विने।  
व्रतस्थाय दरिद्राय प्रदेय॑ भक्तिपूर्वकम्‌॥ ११॥**

**यस्तु दद्यान्महीं भक्त्या ब्राह्मणायाऽऽहिताग्रये।  
स याति परम॑ स्थानं यत्र गत्वा न शोचति॥ १२॥**

**इक्षुभिः सततां भूमिं यवगोधूमशालिनीम्‌।  
ददाति वेदविदुषे यः स भूयो न जायते॥ १३॥**

**गोचर्भमात्रामपि वा यो भूमिं संप्रयच्छति।  
ब्राह्मणाय दरिद्राय सर्वपापैः प्रमुच्यते॥ १४॥**

**भूमिदानात्परं दानं विद्यतेनेह किंचन।  
अन्नदानं तेन तुल्यं विद्यादानं ततोऽधिकम्‌॥ १५॥**

**यो ब्राह्मणाय शान्ताय शुचये धर्मशीलिने।  
ददाति विद्यां विधिना ब्रह्मलोके महीयते॥ १६॥**

**दद्यादहरहः स्वर्णं श्रद्धया ब्रह्मचारिणे।  
सर्वपापविनिर्मुक्तो ब्रह्मणः स्थानमाप्नुयात्‌॥ १७॥**

**गृहस्थायान्नदानेन फलमाप्नोति मानवः।  
अन्नमेवास्य दातव्यं दत्त्वाऽऽप्नोति परां गतिम्‌॥१८॥**

**वैशाख्यां पौर्णमास्यां तु ब्राह्मणान्सप्त पञ्चवा।  
उपोष्य विधिना शान्तः शुचिः प्रयतमानसः॥**

**पूजयित्वा तिलैः कृष्णैर्मधुना च विशेषतः।  
प्रीयतां धर्मराजेति यदा मनसि वर्तते॥**

**यावज्जीवं तु यत्पापं तत्क्षणादेव नश्यति॥ २०॥**

**कृष्णाजिने तिलान्कृत्वा हिरण्यं मधुसर्पिषी।  
ददाति यस्तु विप्राय सर्वं तरति दुष्कृतम्‌॥ २१॥**

**घृतान्नमुदकुम्भंच वैशाख्यां तु विशेषतः।  
निर्दिश्य धर्मराजाय विप्रेभ्यो मुच्यते भयात्‌॥ २२॥**

**सुवर्णतिल्युक्तैस्तु ब्राह्मणान्सप्त पञ्च वा।  
तर्पयेदुदपात्रैस्तु ब्रह्महत्यां व्यपोहति॥ २३॥**

**माघमासे तमिस्रे तु द्वादश्यां समुपोषितः।  
शुक्लाम्बधरः कृष्णैस्तिलैर्हुत्वा हुताशनम्‌॥ २४॥**

**प्रदद्याद्ब्राह्मणेभ्यस्तु तिलानेव समाहितः।  
जन्मप्रभृति यत्पापं सर्वं तरति वै द्विजः॥ २५॥**

**अमवास्यामनुमप्राप्य ब्राह्मणाय तपस्विने।  
यर्त्किचिद्देवदेवेशं दद्याश्चोद्दिश्य केशवम्‌॥ २६॥**

**प्रीयतामीश्वरो विष्णुर्हृषीकेशः सनातनः।  
सप्तजन्मकृतं पापं तत्क्षणादेव नश्यति॥ २७॥**

**यस्तु कृष्णचतुर्दश्यां स्नात्वा देवं पिनाकिनम्‌।  
आराधयेद्द्विजमुखे न तस्यास्ति पुनर्भवः॥ २८॥**

**कृष्णाष्टम्यां विशेषेण धार्मिकाय द्विजातये।  
स्नात्वाऽभ्यर्च्ययथान्यायं पादप्रक्षालनादिभिः॥ २९॥**

**प्रीयतां मे महादेवो दद्याद्द्रव्यं स्वकीयकम्‌।  
स सर्वपापनिर्मुक्तः प्राप्नोति परमां गतिम्‌॥ ३०॥**

**द्विजैः कृष्णचतुर्दश्यां कृष्णाष्टम्यां विशेषतः।  
अमावास्यायां भक्तैस्तु पूजनीयत्रिलोचनः॥ ३१॥**

**एकादश्यां निराहारो द्वादश्यां पुरुषोत्तमम्‌।  
अर्चयेद्ब्राह्मणमुखे स गच्छेत्परमं पदम्‌॥ ३२॥**

**एषा तिथिवैष्णवीस्याद्द्वादशी शुक्लपक्षतः।  
तस्यामाराधयेद्देवं प्रयत्नेन जनार्दनम्॥ ३३॥**

**यत्किंचिद्देवमीशानमूद्दिश्य ब्राह्मणे शुचौ।  
दीयते विष्णुमेवापि तदनन्तफलं स्मृतम्‌॥ ३४॥**

**यो हि यां देवतामिच्छेत्समाराधयितुं नरः।  
ब्राह्मणान्पूजयेद्यत्नात्स तस्यास्तोषयेशत्ततः॥ ३५॥**



**द्विजानां वपुरास्थाय नित्यं तिष्ठन्ति देवताः।  
पूज्यन्ते ब्राह्मणालाभे प्रतिमादिषु त्तैः कचित्॥३६॥**

**प्रतिमादिषु यत्नेन तस्मात्फलमभीप्सया।  
द्विजेषु देवता नित्यं पूजनीया विशेषतः॥३७॥**

**विभूतिकामः सततं पूजयेद्धि पुरंदरम्।  
ब्रह्मवर्चसकामस्तु ब्रह्माणं ज्ञानकामुकः॥३८॥**

**आरोग्यकामोऽथ रविं धनकामो हुताशनम्।  
कर्मणां सिद्धिकामस्तु पूजयेद्वै विनायकम्॥ ३९॥**

**भोगकामस्तु शशिनं बलकामः समीरणम्।  
मुमुक्षुः सर्वसंसारात्मयत्नेनार्चयेद्धरिम्॥४०॥**

**यस्तु योगं तथा मोक्षमन्विच्छेज्ज्ञानमैश्वरम्।  
अर्चयेत विरूपाक्षं प्रयत्नेन सुरेश्वरम्॥४१॥**

**ये वाञ्छन्ति [महाभोगाञ्ज्ञानानि](# "ट. 'हाभागा ज्ञाना'।") च महेश्वरम्।  
ते पूजयन्ति भूतेशं केशवं चापि भोगिनः॥ ४२॥**

**वारिदस्तृप्तिमाप्नोति जलदानं ततोऽधिकम्।  
[तैलप्रदः](# "ख. त्र. 'दः सदामिष्टं दीं। ") प्रजामिष्टां दीपदश्चक्षुरुत्तमम्॥ ४३॥**

**भूमिदः सर्वमामोति दीर्घमायुर्हिरण्यदः।  
गृहदोऽग्रयाणि वेश्मानि रूप्यदो रूपमुत्तमम्॥ ४४॥**

**वासोदश्चन्द्रसालोक्यमश्वदो यानमुत्तमम्।  
अन्नदाता श्रियं स्वेष्टां गोदो ब्रध्नस्य विष्टपम्॥ ४५॥**

**यानशय्याप्रदो भार्यामैश्वर्यमभयप्रदः।  
धान्यदः शाश्वतं सौख्यं ब्रह्मदो ब्रह्म शाश्वतम्॥ ४६॥**

**धान्यान्यपि यथाशक्ति विप्रेषु प्रतिपादयेत्।  
वेदविद्याविशिष्टेषु प्रेत्य स्वर्गं समश्नुते॥४७॥**

**गवां चान्नप्रदानेन सर्वपापैः प्रमुच्यते।  
इन्धनानां प्रदानेन दीप्ताभिर्जायते नरः॥४८॥**

**फलमूलानि पानानि शाकानि विविधानि च।  
प्रदद्याद्ब्राह्मणेभ्यस्तु मुदा युक्तः सदा भवेत्॥ ४९॥**

**औषधं स्नेहमाहारं रोगिणो रोगशान्तये।  
ददानो रोगरहितः सुखी दीर्घायुरेव च॥५०॥**

**असिपत्रवनं मार्गं क्षुरधारासमन्वितम्।  
तीक्ष्णतापं च तरति च्छत्रोपानत्प्रदो नरः॥५१॥**

**यद्यदिष्टतमं लोके यश्चास्यापेक्षितं गृहे।  
तत्तद्गुणवते देयं तदेवाक्षयमिच्छता॥५२॥**

**अयने विषुवे चैव ग्रहणे चन्द्रसूर्ययोः।  
संक्रान्त्यादिषु कालेषु दत्तं भवति चाक्षयम्॥५३॥**

**प्रयागादिषु तीर्थेषु पुण्येष्वायतनेषु च।  
दत्त्वा चाक्षयमाप्नोति नदीषु च [वनेषु](# "क. रणेषु।") च॥५४॥**

**दानधर्मात्परो धर्मो भूतानां नेह विद्यते।  
तस्माद्विप्राय दातव्यं श्रोत्रियाय द्विजातिभिः॥५५॥**

**स्वर्गाय भूतिकामेन तथा पापोपशान्तये।  
मुमुक्षुणा तु दातव्यं ब्राह्मणेभ्यस्तथाऽन्वहम्॥ ५६॥**

**दीयमानं तु यो मोहाद्गोविप्राग्निसुरेषु च।  
निवारयति पापात्मा तिर्यग्योनिं व्रजेत सः॥ ५७॥**

**यस्तु द्रव्यार्जनं कृत्वा नार्चयेद्ब्राह्मणान्सुरान्।  
सर्वस्वमपहृत्यैनं राजा राष्ट्रात्मवासयेत्॥५८॥**

**यस्तु दुर्भिक्षवेलायामन्नाद्यं न प्रयच्छति।  
म्रियमाणेषु विप्रेषु ब्राह्मणः स तु गर्हितः॥५९॥**

**न तस्मात्प्रतिगृह्णीयुर्न वसेयुश्च तेन हि।  
अङ्कयित्वा स्वकाद्राष्ट्राद्राजा तं विप्रवासयेत्॥६०॥**

**पश्चात्सभ्द्यो ददातीह स्वद्रव्यं धर्मसाधनम्।  
स पूर्वाभ्यधिकः पापी नरके पच्यते नरः॥ ६१॥**

**स्वाध्यायन्तो ये विप्रा विद्यावन्तो जितेन्द्रियाः।  
सत्यसंयमसंयुक्तास्तेभ्यो दद्याद्विजोत्तमाः॥६२॥**

**प्रभुक्तमपि विद्वांसं धार्मिकं भोजयेद्विजम्।  
न च मूर्खमवृत्तस्थं दशरात्रमुपोषितम्॥६३॥**

**संनिकृष्टमतिक्रम्य श्रोत्रियं यः प्रयच्छति।  
स तेन कर्मणा [पापी](# "ख. म. पी दहत्या।") नह्यत्यासप्तमं कुलम्॥६४॥**

**यदि स्यादधिको विप्रः शीलविद्यादिभिः स्वयम्।  
तस्मै यत्नेन दातव्यमतिक्रम्य च संनिधिम्॥६५॥**

**योऽर्चितं प्रति गृह्णीयाद्दद्यादर्चितमेव च।  
तावुभौ गच्छतः स्वर्गं नरकं तु विपर्यये॥६६॥**

**न वार्यपि प्रयच्छेत नास्तिकेऽहैतुकेऽपि च।  
न पाखण्डेषु सर्वेषु नावेदविदि धर्मवित्॥ ६७॥**

**रूप्यं चैव हिरण्यं च गामश्वं पृथिवीं तिलान्।  
अविद्वान्प्रतिगृह्णीयाद्भस्मी भवति काष्ठवत्॥६८॥**



**द्विजातिभ्यो धनं लिप्सेत्प्रसस्तेभ्यो द्विजोत्तमः।  
अपि राजन्यवैश्याभ्यां न तु शूद्रात्कथंचन॥६९॥**

**वृत्तिसंकोचमन्विच्छेन्नेहेत धनविस्तरम्‌।  
धनलोभे प्रसक्तस्तु ब्राह्मण्यादेव हीयते॥ ७०॥**

**वेदानधीत्य सकलान्यज्ञांश्चावाप्य सर्वशः।  
न तां गतिमवाप्नोति संतोषाद्यामवामुयात्‌॥७१॥**

**प्रतिग्रहरुचिर्न स्याच्छूद्रान्नतु समाहरेत्‌।  
स्थित्यर्थादधिकं गृहन्ब्राह्मणो यात्यधोगतिम्‌॥ ७२॥**

**यस्तु याति न संतोषं न स स्वर्गस्य भाजनम्‌।  
उद्वेजयति भूतानि यथा चौरस्तयैव सः॥ ७३॥**

**गुरून्भृत्यांश्चोज्जिहीर्षुस्तर्पयन्देवतातिथीन्‌।  
सर्वतः प्रतिगृह्णीयान्न तु तृप्येत्स्वयं ततः॥ ७४॥**

**एवं गृहस्थोयुक्तात्मा देवतातिथिपूजकः।  
वर्तमानः संयतात्मा याति तत्परमं पदम्॥ ७५॥**

**पुत्रेषु भार्यां निक्षिप्य गत्वाऽरण्यं तु तत्त्ववित्‌।  
एकाकी विचरेन्नित्यमुदासीनः समाहितः॥ ७६॥**

**एष वः कथितो धर्मो गृहस्थानां द्विजोत्तमाः।  
ज्ञात्वा तु तिष्ठेम्रियतं तथाऽनुष्ठापयेद्विजान्‌॥ ७७॥**

**इति देवमनादिमेकमीशं गृहधर्मेण समर्चयेदजस्रम्।  
समतीत्य स सर्वभूतयोनिं प्रकृतिं [याति](# "म. 'ति पुनर्न या'") परं न याति जन्म॥ ७८॥**

इति श्रीमहापुराणे पाद्मे आदिखण्डे गृहस्थधर्मनिर्णयो नाम सप्तपश्चाशत्तमोऽध्यायः॥ ५७॥  
आदितः श्लोकानां समष्ट्यङ्काः—२९२३  
———————  
अथाष्टपञ्चाशत्तमोऽध्यायः।  
———————

**व्यास उवाच—**

**एवं गृहाश्रमे स्थित्वा द्वितीयं भागमायुषः।  
वानप्रस्थाश्रम॑ गच्छेत्सदारः साग्निरेव च॥ १॥**

**निक्षिप्य भार्यां पुत्रेषु गच्छेद्वनमथापि वा।  
[दृष्ट्वाऽपत्यस्य](# "क. 'स्य दांप'")वाऽपत्यं जर्जरीकृतविग्रहः॥ २॥**

**शुक्लपक्षस्य पूर्वाह्ने प्रशस्ते चोत्तरायणे।  
गत्वाऽरण्यं नियमवांस्तपः कुर्यात्समाहितः॥३॥**

**फलमूलानि पूतानि नित्यमाहारमाहरेत्‌।  
यदाहारो भवेत्तेन पूजयेत्पितृदेवताः॥ ४॥**

**पूजयेदतिथिं नित्यं स्नात्वा चाभ्यर्चयेत्सुरान्‌।  
गृहादादाय चाश्नीयादष्टौ ग्रासान्समाहितः॥ ५॥**

**जटाश्च विभृयात्रित्य॑ नखरोमाणि नोत्सृजेत्‌।  
स्वाध्यायं सर्वथा कुर्यान्नियच्छेद्वाराचमन्यतः॥ ६॥**

**अग्निहोत्रं तु जुहुयात्पञ्चयज्ञान्समाचरेत्‌।  
उत्पन्नैर्विविधैर्मेध्यैःशाकमूलफलेन वा॥ ७॥**

**चीरवासा भवेन्नित्यं स्नायात्त्रिषवणं शुचिः।  
सर्वभूतानुकम्पश्च प्रतिग्रहमिवर्जितः॥ ८॥**

**दर्शेन पौर्णमासेन यजेत नियतं द्विजः।  
ऋत्विष्ट्पाग्रयणे चैव चातुर्मास्यानि कारयेत्‌॥ ९॥**

**उत्तरायणं च क्रमशो दक्षस्यायनमेव च।  
वासन्तशारदैर्मेध्यैरुत्पनैःस्वयमाहृतैः॥ १०॥**

**पुरोडाशांश्चरूंश्चैव विधिवश्निर्वपेत्पृथक्।  
देवताभ्यश्च तद्धृत्वा वन्यं मेध्यतरं हविः॥ ११॥**

**शेषं समृपभुज्जीत लवणं च स्वयं कृतम।  
वर्जयेन्मद्यमांसानि भौमानि [करकानि](# "ञ. करकानि।") च॥ १२॥**

**भूस्तृणं[शष्पकं](# "ख. अ. कवचं")चैव श्लेष्मातकफलानि च।  
न फालकृष्टमश्नीयादुत्सृष्टमपि केनचित्‌॥ १३॥**

**न ग्रामनातान्यार्तोऽपि पुष्पाणि च फलानि च।  
श्रावणेनैव विधिना वह्निंपरिचरेत्सदा॥ १४॥**

**न द्रुह्येत्सर्वभूतानि निर्द्वंद्वोनिर्भयो भवेत्‌।  
न नक्तं किंचिदश्नीयाद्रात्रौ ध्यानपरो भवेत्‌॥ १५॥**

**जितेन्द्रियोजितक्रोधस्तत्त्वज्ञानविचिन्तकः।  
ब्रह्मचारी भवेन्नित्यं न पत्नीमपि संश्रयेत्॥ १६॥**

**यस्तु पत्न्या वनं गत्वा मैथुनं कामतश्चरेत्‌।  
तद्र्वतं तस्य लुप्येत प्रायश्चित्तीयते द्विजः॥ १७॥**



**तत्र यो जायते गर्भोन स स्पृश्योद्विजातिभिः।  
न हि वेदेऽधिकारोऽस्य तद्वंशेऽप्येवमेव हि॥ १८॥**

**भूमौ शयीत सततं सावित्रीजप्यतत्परः।  
शरण्यः सर्वभूतानां सद्विभागपरः सदा॥ १९॥**

**परीवादं शृषावादं निद्रालस्ये च वर्जयेत्‌।  
एकाग्निरनिकेतः स्यात्प्रोक्षितां भूमिमाश्रयेत्‌॥ २०॥**

**मृगैः सह चरेद्दान्तस्तैः सहैव च संवसेत्‌।  
शिलायां शर्करायां बा शयीत सुसमाहितः॥ २१॥**

**सद्यः प्रक्षालकोवा स्यान्माससंचयिकोऽपि वा।  
षण्मासनिचयो वाऽपि समानिचय एव वा॥ २२॥**

**नक्तं चान्नं समश्रीयाद्दिवा चाऽऽहृत्य शक्तितः।  
चतुर्थकालिकोवा स्यात्किंवाऽप्यष्टमकालिकः॥२३॥**

**चान्द्रायणविधानैर्वा शुक्लेकृष्णे च वर्जयेत्‌।  
पक्षे पक्षे समश्नीयाद्यवागूं कथितां सकृत्॥ २४॥**

**पुष्पमूलफलैर्वाऽपि केवलैर्वर्तयेत्सदा।  
स्वाभाविकैःस्वयं शीर्णैर्वैखानसमते स्थितः॥ २५॥**

**भूमौ वा परिवर्तेत तिष्ठेद्वाप्रपदैर्दिनम्‌।  
स्थानासनाभ्यां विहरेन्न क्वचिद्धैर्यमुत्सृजेत्‌॥ २६॥**

**ग्रीष्मे पञ्चतपाश्चस्याद्वर्षास्वभ्रावकाशिकः।  
आर्द्रवासाश्च हेमन्ते क्रमशो वर्धयेत्तपः॥ २७॥**

**उपस्पृशेत्त्रिषवणंपितृदेवांश्चतर्पयेत्‌।  
एकपादेन तिष्ठेत मरीचिं वा पिबेत्सदा॥ २८॥**

**पञ्चाग्निधूमगो वा स्यादूष्मगः सोमपोऽपि वा।  
पयः पिवेच्छुक्लपक्षे कृष्णपक्षे तु गोमयम्‌॥ २९॥**

**शीर्णपर्णाशनो वा स्यात्कृच्छ्रैर्वा वर्तयेत्सदा।  
योगाभ्यासरतश्चस्याद्रुद्राध्यायी भवेत्सदा॥ ३०॥**

**अथर्वशिरसोऽध्येता वेदान्तांभ्यासतत्परः।  
यमान्सेवेत सततं नियमांश्चाप्यतन्दितः॥ ३१॥**

**कृष्णाजिनी सोत्तरीयः शुक्लयज्ञो पतबान्‌।  
अथवा प्रीन्समारोप्य स्वात्मनि ध्यानतत्परः॥ ३२॥**

**अनप्रिरनिकेतो वा मुनिर्मोक्षपरों भवेत्‌।  
तापसेष्वेब विपिषु यात्रिकं भैक्ष्यमाहरेव्‌॥ ३३॥**

**गहमेधिषु चान्येषु द्विजेषु वनचारिषु।  
ग्रामादाहृत्य वाउश्लीयादष्टी ग्रासान्वने बसन्‌॥ ३४॥**

**प्रतिग्द्य पुटेनैव पाणिना शकलेन वा।  
विविधाश्रोपनिषद आत्मसंसिद्धये जपेत्‌॥ ३५॥**

**विद्याविशेषान्सावित्रीं रुद्राध्यायं तयैव च।  
महाप्रस्थानिकं वाऽसौ ङुयांदनशनं तथा॥**

**अगिपवेशमन्यद्रा ब्रह्मापैणपिभौ स्थितः॥ ३६॥**

इति श्रीमहापुराणे पाद्मे आदिखण्डे वानप्रस्थाश्रमाचारकथनं नामाष्टपञ्चाशत्तमोऽध्यायः॥ ५८॥

**श्लोकानामादितः समष्ट्यङ्काः—२९५९  
———————**

अथैकोनषष्टितमोऽध्यायः।  
**———————**

**व्यास उवाच—**

**एवं वनाश्रमे स्थित्वा तृतीय भागमायुषः।  
चतुर्थं च्ऽऽयुषो भागं संन्यासेन नयेत्क्रमात्‌॥१॥**

**अग्नीनात्मनि स्थाप्य द्विजः भत्रजितो भवेत्‌।  
योगाभ्यासरतः शान्तो ब्रह्मविद्यापरायणः॥२॥**

**यदा मनति संपन्न वैतृष्ण्यं सर्व॑वस्तुषु।  
तदा संन्यासमिच्छेच पतितः स्याद्विपर्यये॥ ३॥**

**प्राजापत्यां निरुप्येष्टिमाभेयीमथवा पुनः।  
दान्तः शुक्ृकषायोऽसौ ब्रह्माश्नममुपाश्रयेत्‌॥ ४॥**

**ज्ञानसंन्पासिनः केविद्वेदसंन्यासिनो ऽपरे।  
कमेसंन्यासिनस्त्वन्ये त्रिविधाः परिकीतिताः॥५॥**

**यः [सर्वत्र](# "ट. र्वगर्वनिः।") विनिर्युक्तो निरदशरैव निर्भयः।  
मोच्यते ज्ञानसंन्यासी आत्मन्येव व्यवस्थितः॥ ६॥**

**बेदमेवाभ्यसेभित्यं निराशी निष्परिग्रहः।  
भोच्यते बेदस॑न्यासी मुमुषुधिजितेन्दरियः॥ ७॥**

**यस्त्वग्निमात्मसात्कृत्वा ब्रह्मार्पणपरो द्विजः।  
ज्ञेयः स कर्मसंन्यासी महायज्ञपरायणः॥ ८॥**



**त्रयाणामपि चैतेषां ज्ञानी त्वभ्यधिको मतः।  
न तस्य विद्यते कार्यं न लिङ्गंवा विपश्चितः॥९॥**

**निर्ममो निर्भयः शान्तो निर्द्वंद्वःपर्णभोजनः।  
जीर्णकौपीनवासाः स्यान्नग्नौ [वा](# "ट. वा ध्यानं")ज्ञानतत्परः॥१०॥**

**ब्रह्मचारी जिताहारो ग्रामादन्नं समाहरेत्‌।  
अध्यात्मरतिरासीत निरपेक्षो [निरामिषः](# "म. राशिषः")॥११॥**

**आत्मनैव सहायेन सुखार्थं विचरेदिह।  
नाभिनन्देत मरणं नाभिनन्देत जीवनम्‌॥१२॥**

**कालमेव प्रतीक्षेत निदेशं शतको यथा।  
नाध्येतभ्यं न वक्तव्यं श्रोतव्यंन कदाचन॥१३॥**

**एवं ज्ञानपरो योगी ब्रह्मभुयाय कल्पते।  
एकवासाऽथवा विद्रान्कौपीनाच्छादनोऽपि वा॥१४॥**

**मुण्डी शिखी वाऽथ भवेत्रिदण्डी निष्परिग्रहः।  
कषायवासाः सततं ध्यानयोगपरायणः॥**

**ग्रामान्ते वृक्षमूले वा वसेद्देवालयेऽपि वा॥१५॥**

**समः शत्रो तथा मित्रे तथा मानापमानयोः।  
भैक्षेण वर्तयेन्नित्यंनैकान्नादी भवेत्क्वचित्‌॥१६॥**

**यस्तु मोहेन वाऽन्यस्मादेकान्नादी भवेद्यतिः।  
न तस्य निष्कृतिः काचिद्धर्मशाखस्त्रेषु दृश्यते॥१७॥**

**रागद्वेषवियुक्तात्मा समलोष्टाश्मकाञ्चनः।  
प्राणिहिंसानिहत्तश्चमौनी स्यात्सर्वैनिस्पृहः॥१८॥**

**दृष्टिपूतं न्यसेत्पादं वस्नपूर्त जलं पिबेत्‌।  
सत्यपूतां वदेद्वाणीं मनःपूतं समाचरेत्‌॥१९॥**

**नैकत्र निवसेद्देशे वर्षाभ्योऽन्यत्र भिक्षुकः।  
स्नात्वा शौचवृतो नित्यं कमण्डलुकरः शुचिः॥२०॥**

**ब्रह्मचर्यरतो नित्यंवनवासरतो भवेत्‌।  
मोक्षशास्त्रेषु निरतो ब्रह्मसूत्री जितेन्द्रियः॥२१॥**

**दम्भाहंकारनिर्मुक्तो [निन्दापैशुन्यवर्जितः](# "ट. निर्दोषोऽसत्यवं")।  
आत्मज्ञानगुणोपेतो यदि मोक्षमवाप्नुयात्‌॥२२॥**

**अभ्यसेत्सततं देवं प्रणवाख्यं सनातनम्‌।  
स्नात्वाऽऽचम्य विधानेन शुचिर्देवालयादिषु॥२३॥**

**यज्ञोपवीती शाम्तात्मा कुशपाणिः समाहितः।  
धौतकाषायवसनो भस्माच्छन्नतनूरुहः॥२४॥**

**अधियज्ञं ब्रह्म जपेदाधिदैविकमेव च।  
आध्यात्मिकं च सततं वेदान्ताभिहितं च यत्‌॥२५॥**

**पुत्रेषु वाऽथ निवसन्ब्रह्मचारी यतिर्मुनिः।  
वेदमेवाभ्यसेभन्नित्यं स याति परमां गतिम्‌॥२६॥**

**अंहिसा सत्यमस्तेयं ब्रह्मचर्यं तपः परम्‌।  
क्षमा दया च संतोषो व्रतान्यस्य विशेषतः॥२७॥**

**वेदान्तज्ञाननिष्ठो वा पश्चयज्ञान्समाहितः।  
कुर्यादहरहः स्नात्वा भिक्षार्थेनैव तेन हि॥२८॥**

**होममन्राञ्जपेन्नित्यं काले काले समाहितः।  
स्वाध्यायं चान्वहं कुर्यात्सावित्रीं संध्ययोर्जपेत्‌॥२९॥**

**ध्यायीत सततं देवमेकान्ते परमेश्वरम्‌।  
एकान्नं वर्जयेन्नित्यं कामक्रोधं परिग्रहम्‌॥३०॥**

**एकवासा द्विवासाऽथ शिखी यज्ञोपवीतवान्‌।  
कमण्डलुकरो विद्वांस्त्रिदण्डो याति तत्परम्‌॥३१॥**

**इति श्रीमहापुराणे पाद्मे आदिखण्डे यतिधर्मनिरूपणं नामैकोनषष्टितमोऽध्यायः॥५९॥  
आदितः श्लोकानां समष्ट्यङ्काः--२९९०**  
————————  
**अथ षष्टितमोऽध्यायः।**  
————————

**व्यास उवाच**—

**एवं त्वाश्रमनिष्ठानां यतीनां नियतात्मनाम्‌।  
मैक्ष्येण वर्तनं प्रोक्तं फलमूलैरथापि वा॥१॥**

**एककालं चरेद्भैक्ष्यं न प्रसज्येत विस्तरम्‌।  
र्भेक्षये प्रसक्तो हि यतिर्विषयेष्वपि सजति॥२॥**

**सप्तागारं चरेद्भैक्ष्यमलाभे न पुनश्चरेत्‌।  
गोदोहमात्रंतिष्ठेत कालं भिक्षुरधोमुखः॥३॥**

**भिक्षेत्यक्त्वासकृत्तूष्णीमश्नीयाद्वाग्यतः शचिः।  
प्रक्षाल्यपाणिपादौ च समाचम्य यथाविधि॥४॥**



**आदित्ये दर्शित्वाऽन्नंभुञ्जीत प्राङ्मुखो नरः।  
हुत्वा प्राणाहुतीः पञ्च ग्रासानष्टौ समाहितः॥५॥**

**आचम्य देवं ब्रह्माणं ध्यायेत परमेश्वरम्‌।  
अलावुदारूपात्रे च मन्मयं वैणवं तथा॥ ६॥**

**चत्वारि यतिपात्राणि मनुराह प्रजापतिः।  
प्राग्रात्रे मध्यरात्रे च पररात्रे तथैव च॥ ७॥**

**संध्यासूक्तिविशेषेण चिन्तयेन्नित्यमीश्वरम्‌।  
कृत्वा हृत्पद्यनिलये विश्वाख्यं विश्वसंभवम्‌॥ ८॥**

**आत्मानं सर्वभूतानां परस्तात्तमसः स्थितम्‌।  
सर्वस्याऽऽधारमव्यक्तमानन्दं ज्योतिरव्ययम्‌॥९॥**

**प्रधानपुरुषातीतमाकाशं दहनं शिवम्‌।  
तदन्तं सर्वभावानामीश्वरं ब्रह्मरूपिणम्‌॥ १०॥**

**[ओंकारान्तेऽथ](# "अ. कारेणाय ।") चाऽऽत्मानं समाप्य परमात्मनि।  
आकाशे देवमीशानं ध्यायेताऽऽकाशमध्यगम्‌॥११॥**

**कारणं सर्वभावानामानन्दैकसमाश्रयम्‌।  
पुराणपुरुषं विष्णु ध्यायेन्पुच्येत बन्धनात्‌॥ १२॥**

**[यद्वा](# "ट. ध्यात्वा ।")गुहादौ प्रकृतौ जगत्संमोहनालये।  
विचिन्त्यं परमं व्योम सर्वभूतैककारणम्‌॥ १३॥**

**जीवनं सर्वभूतानां यत्र लोकः प्रलीयते।  
आनन्दं ब्रह्मणः सूक्ष्मं यत्पहयन्ति मुमुक्षषः॥ १४॥**

**तन्मध्ये निहितं ब्रह्म केबलं ज्ञानलक्षणम्‌।  
अनन्तं सत्यमीश्चानं विचिन्त्याऽऽसीत वाग्यतः॥ १५॥**

**गुह्याद्गुह्यतमं ज्ञानं यतीनाभेतदीरितम्‌।  
योऽत्र तिषठत्सदाऽनेन सोऽश्रुते योगमैश्वरम्‌॥ १६॥**

**तस्माज्ज्ञानरतो[नित्यमात्मविद्यापरायणः](# "ख. 'माधवि")।  
ज्ञानं समभ्यसेद्रह्म येन मुच्येत बन्धनात्‌॥ १७॥**

**मत्वा पृथक्तमात्मानं सर्वस्मादेष केवलम्‌।  
आनन्दमक्षरं ज्ञानं ध्यायेत च ततः परम्‌॥ १८॥**

**यस्माद्भवन्ति भूतानि यज्ज्ञात्वा नेह जायते।  
स तस्मादीश्वरो देवः परस्ताद्योऽधितिष्ठति॥**

**यदन्तरेतद्गमनं शाश्वतं शिवमव्ययम्‌॥ १९॥  
[य](# "ख ञ. यदाहुः श्चापरं यस्तु। ट. य इदं स सुराराध्य सर्वदः स्या।")इदं स्वपरोक्षस्तु स देवः स्यान्महेम्वरः।**

**व्रतानि यानि भिक्षुणां तथैवाय(?) व्रतानि च॥  
एकैकातिक्रमे तेषां प्रायश्चित्तं विधीयते॥ २०॥**

**उपेत्य च स्रियं कामात्प्रायश्चित्तं समाहितः।  
प्राणायामसमायुक्तं कुर्यात्सांतपनं शुचिः॥ २१॥**

**ततश्चरेत नियमी कृच्छ्रंसंयतमानसः।  
पुनराश्रममागम्य चरेद्धिक्षुरतन्द्रितः॥ २२॥**

**न धर्मयुक्तमनृतं हिनस्तीति मनीषिणः।  
तथाऽपि न च कर्तव्यः प्रसङ्गो ह्येष दारुणः॥ २३॥**

**एकरात्रोपवासश्च प्राणायामशत तथा।  
उक्ता(क्त्वा)नृतं प्रकर्तव्यं यतिना धर्मलिप्सुना॥ २४॥**

**परमापद्गतेनापि न कार्यं स्तेयमन्यतः।  
स्तेयादभ्यधिकः कश्चिन्नास्त्यधर्मइति [स्मृतिः](# "ख. अ. श्रुतिः ।")॥ २५॥**

**हिंसा चैवापरा तृष्णा याञ्चाऽऽत्मज्ञाननाशिका।  
यदेतद्द्राविणं नाम प्राणा ह्येते बहिश्चराः॥२६॥**

**स तस्य हरते प्राणान्यो यस्य हरते धनम्‌।  
एवं कृत्वा स दुष्टात्मा भिन्नवृत्तो व्रताच्च्युतः॥ २७॥**

**भयो निर्वेदमापन्नश्चरेद्भिक्षुरतन्द्रितः।  
अकस्मादेव हिंसां तु यदि भिक्षुःसमाचरेत्‌॥ २८॥**

**कृर्यात्कृच्छ्रातिकृच्छ्रं दु चान्द्रायणमथापि वा।  
स्कन्देतेन्द्रियदौर्बल्यात्स्त्रियं दृष्ट्वायतिर्यदि॥ २९॥**

**तेन धारयितव्या वै प्राणायमास्तु षोडश।  
दिवा स्कन्दे त्रिरात्रं स्यात्प्राणायामशतं बुधाः॥३०॥**

**एकान्ने[मधुमांसे](# "म. मधुमासे।") च नवश्राद्धे तथैव च।  
प्रत्यक्षलवणे चोक्तं प्राजापत्यं विशोधनम्‌॥ ३१॥**

**ध्याननिष्ठस्य सततं नश्यते सर्वपातकम्।  
तस्मान्महेश्वरं ध्यात्वा तस्य ध्यानपरो भवेत्‌॥ ३२॥**

**यद्ब्रद्म परमं ज्योतिः प्रतिष्ठाक्षरमव्ययम्‌।  
योऽन्तरात्मा परं ब्रह्म स विज्ञेयो महेश्वरः॥ ३३॥**

**एष देवो महादेवः केवलः परमः शिवः।  
तदेवाक्षरमद्वैनंत(स)दानित्यं परं पदम्‌॥ ३४॥**

**तस्मान्महीयते देषे स्पधाम्नि ज्ञानसंज्ञिते।  
आत्मयोगात्मके तत्त्वे महादेवस्ततः स्मृतः॥ ३५॥**



**नान्यं देवं महादेवाद्व्यतिरिक्तं प्रपश्यति।  
तमेवाऽऽत्मानमन्वेति यः स याति परं पदम्‌॥३६॥**

**मन्यन्ते ये स्वमात्मानं विभिन्नं परमेश्वरात्‌।  
न ते परयन्ति तं देवं वृथा तेषां परिश्रमः॥३७॥**

**एकमेव परं ब्रह्म विज्ञेयं तत्त्वमव्ययम्‌।  
स देवस्तु महादेवो नैतद्विज्ञाय बध्यते॥३८॥**

**तस्माद्यतेत नियतं यतिः संयतमानसः।  
ज्ञानयोगरतः शान्तो महादेवपरायणः॥३९॥**

**एष वः कथितो विप्रा यतीनामाश्रमः शुभः।  
पितामहेन मुनिना विभुना पूर्वमीरितः॥४०॥**

**नापुत्रशिष्ययोगिभ्यो दद्यादिदमनुत्तमम्‌।  
ज्ञानं स्वयंभुवा प्रोक्तंयतिधर्माश्रयं शिवस्‌॥४१॥**

**इति यतिनियमानामेतदुक्तं विधानं सुरवरपरितोषे यद्भवेदेकहेतुः।  
न भवति पुनरेपामुद्भवोवा विनाशः प्रणिहितमनसो ये नित्यमेवाऽऽचरन्ति॥४२॥**

इति श्रीमहापुराणे पाद्मे आदिखण्डे षष्टितमोऽध्यायः॥६०॥  
**आदितः श्लोकानां समष्ट्यङ्काः—३०३२**  
——————  
अथैकषष्टितमोऽध्यायः।  
——————

**सूत उवाच—**

**एवमुक्तं पुरा विप्रा व्यासेनामिततेजसा।  
एतावदुक्त्वा भगवान्व्यासः सत्यवतीसुतः॥१॥**

**समाश्वास्य मुनीन्सर्वाञ्जगाम च यथागतम्‌।  
भवद्भ्यस्तु मया प्रोक्तं वर्णाश्रमविधानकम्‌॥२॥**

**एवं कृत्वा प्रियो विष्णोर्भवत्येव न चान्यथा।  
रहस्यं तत्र वक्ष्यामि श्रृणुत द्विजसत्तमा;॥३॥**

**ये चात्र कथिता धर्मा वर्णाश्रमनिवन्धनाः।  
हरिभक्तिकलांशांशसमाना न हि ते द्विजाः॥४॥**

**पुंसामेकेह वै साध्या हरिभाक्तेः कलौयुगे।  
युगान्तरेऽन्यधर्मा हि सेवितव्या नरेण हि॥५॥**

**कलौ नारायणं देवं यजते यः स धर्मभाक्‌।  
दामोदरं हृषिकेशं पुरुहूतं सनातनम्‌॥६॥**

**हृदि कृत्वापरं शन्तं जितमेव जगत्रयम्‌।  
कलिकालोरगादंशत्किल्विषात्कालकूटतः॥७॥**

**हरिभक्तिसुधां पीत्वा उल्लोङ्घ्योभवति द्विजः।  
किं जपैः श्रीहरेर्नाम गृहीतंयदि मानुषैः॥८॥**

**किं स्नानैर्विष्णुपादाम्भो मस्तके येन धार्यते।  
किं यज्ञेन हरेः पादपद्मं येन हृदि धृतम्‌॥९॥**

**किं दानेन हरेः कर्म सभायां यैः प्रकाशितम्‌।  
हरेर्गुणगणाञ्श्रुत्वा यः प्रहृष्येत्पुनः पुनः॥१०॥**

**समाधिना प्रहष्टस्य स गतिः कृष्णचेतसः।  
तत्र विघ्नकराः प्रोक्ताः पाखण्डाः पापपेशलाः॥**

**नार्यस्तत्सङ्गिनश्चापि हरिभक्तिविघातकाः॥११॥**

**नारीणां नयनादेशः सुराणामपि दुर्जयः।**  
**स येन विजितो लोके हरिभक्तः स उच्यते॥१२॥**

**माद्यन्ति पुनयोऽप्यत्र नारीचरितलोलुपाः।**  
**हरिभक्तिः कृतः पुंसां नारीभक्तिजुषां द्विजाः॥१३॥**

**राक्षस्यः कामिनीवेषाच्चरन्ति जगति द्विझाः।**  
**नराणां बुद्धिकवलं कुर्वन्ति सततं हि ताः॥१४॥**

**तावद्विद्याप्रभवति तावज्ज्ञानं प्रवर्तते।**  
**तावत्सुनिर्मला मेधा सर्वशास्त्रविधारिणी॥१५॥**

**ताबज्जपस्तपस्तावत्तावत्तीर्थनिषेवणम्‌।**  
**तावच्च गुरुशुश्रुषा [तावद्धि](# "ञ. ट. वद्वित") तरणे मतिः॥१६॥**

**तावत्प्रबोधो भवति विवेकस्तावदेव हि।**  
**तावत्सतां सङ्गरुविस्ता[वत्पौराणलालसा](# "ख ञ. वत्प्रोत्तीर्णला।")॥१७॥**

**यावत्सीमन्तिनीलोलनयनान्दोलनंन हि।**  
**जनोपरि पतेद्विप्राः सर्वधर्मविलोपनम्‌॥१८॥**

**तत्र ये हरिपादाब्नमधुलेशप्रमोदिताः।  
तेषां न नारीलोलाक्षिक्षेपणं हि प्रभुर्भ(भ)वेत्‌॥१९॥**



**जन्म जन्म हृषीकेशसेवनं यैः कृतं द्विजाः।  
द्विजे दत्तं हुतं बह्नौविरतिस्तत्र तत्र हि॥२०॥**

**नारीणां किल के नाम सौन्दर्यं परिचक्षते।  
भूषणानां च वस्त्राणां [चाकचक्यं](# "ट. चारुचिक्यं।") तदुच्यते॥२१॥**

**स्नेहात्मज्ञानरहितं नारीरूपं कुतः स्मृतम्‌।  
प्रयमूत्रपूरीषासृक्त्वड्भेदोस्थिवसान्वितम्‌॥२२॥**

**कलेवरं हि तन्नाम कुतः सोन्दर्यमत्र हि।  
तदेव पृथगाचिन्त्य स्पृष्टा स्नात्वा [शुचिर्भवेत्‌](# "ख. त्। ईदृशंतु शं।")॥२३॥**

**तैः संहितं शरीरं हि दृश्यते सुन्दरं जनैः।  
अहोऽतिदुर्दशा नृृणां दुर्दैवघटिता द्विजाः॥२४॥**

**कुचावृतेऽङगे पुरुषो नारीं बुद्ध्वा प्रवर्तते।  
का नारी वा पुमान्को वा विचारे सति किंच न॥२५॥**

**तस्मात्सर्वात्मना साधुर्नारीसङ्गं विवर्जयेत्‌।  
को नाम नारीमासाद्य सिद्धिं प्राप्नोति भूतले॥२६॥**

**कामिनीकामिनीसङ्गिसङ्गमित्यपि संत्यजेत्‌।  
तत्सङ्गद्रौरवमिति साक्षादेव प्रतीयते॥२७॥**

**अज्ञानाल्लोलुपा लोकास्तत्र दैवेन वञ्चिताः।  
साक्षान्नरककुण्डेऽस्मिन्नारीयोनौ पचेन्नरः॥२८॥**

**यत एवाऽऽगतः पृथ्व्यां तस्मिन्नेव पुना रमेत्‌।  
यतः प्रसरते नित्यं मूत्रं रेतो मलोत्थितम्॥२९॥**

**तत्रैव रमते लोकः कस्तस्मादशुचिर्भवेत्‌।  
तत्रातिकष्टं लोकेऽस्मिन्नहोदैवविडम्बना॥३०॥**

**पुनः पुना रमेत्तत्र अहो निस्त्रपता नृणाम्‌।**  
**तस्माद्विचारयेद्धीमान्नारीदोषगणान्वहून्‌॥३१॥**

**मैथुनाद्बलहानिः स्यान्निद्राऽतितरुणायते।  
निद्रयाऽपहृतज्ञानो ह्यल्पायुर्जायते नरः॥३२॥**

**तस्मात्मयत्नतो धीमान्नारीं मृत्युमिवाऽऽत्मनः।  
पश्येद्गोविन्दपादाब्जे मनो वैरमयेद्बुधः॥३३॥**

**इहामूत्र सुखं तद्धि गोविन्दपदसेवनम्‌।  
विहाय को महामृढो नारीपादं हि सेवते॥३४॥**

**जनार्दनाङ्घ्रिसेवा हि ह्यपुनर्भवदायिनी।  
नारीणां योनिसेवा हि [योनिसंकटकारिणी](# "क संघट्टका।")॥३५॥**

**पुनः पुनः पतेद्योनौ यत्रनिष्पाचितो यथा।  
पुनस्तामेवाभिलषेद्विद्यादस्य विडम्बनम्॥३६॥**

**ऊर्ध्वबाहुरहं वच्मि शृणु मे परमं वचः।  
गोविन्दे धेहि हृदयं न योनौ यातनाजुषि****॥३७॥**

**नारीसङ्गं परित्यज्य यश्चापि परिवर्तते।  
पदे पदेऽश्वमेधस्य फलमाप्नोति मानवः****॥३८॥**

**कुलाङ्गना [दैवदोषादूढा](# "ख ञ. वयोगादू।") यदि नृणां सती।  
[पुत्र](# "ख. अ, ‘त्रमुत्या’")उत्पाद्यते [यस्मिस्तत्सङ्गं](# "ख. म यस्मिन्सती सा गृहसाधिनी। त") परिवर्जयेत्‌॥३९॥**

**तस्य तुष्टो जगन्नाथो भवत्येष न संशयः।  
नारीसङ्गो हि धर्मज्ञैरसत्सङ्गः प्रकीर्त्यते॥४०॥**

**तस्मिन्सति हरौ भक्तिः सुदृढा नैव जायते।  
सर्वसङ्ग परित्यज्य हरौ भक्तिं समाचरेत्‌॥४१॥**

**हरिभक्तिश्च लोकेऽत्र दुर्लभा हिमता मम।  
हरौ यस्य भवेद्भक्तिः स कृतार्थो न संशयः॥४२॥**

**तत्तदेवाऽऽचरेत्कर्म हरिः प्रीणाति येन हि।  
तस्मिंस्तुष्टे जगत्तुष्टं प्रीणिते प्रीणितं जगत्‌॥४३॥**

**हरौ भक्तिं विना नृणां वृथा जन्म प्रकीर्तितम्‌।  
ब्रह्मादयः सुरा यस्य यजन्ते प्रीतिहेतवे॥४४॥**

**नारायणमनाव्यक्तं न तं सेवेत को जनः।  
यस्य माता महाभागा पिता तस्य महाकृती ॥**

**जनार्दनपदद्वंद्वंहृदये येन धार्यते॥४५॥**

**जनार्दन जगद्वन्द्यशरणागतवत्सल।  
इतीरयन्ति ये मर्त्यान तेषां निरये गतिः॥४६॥**

**ब्राह्मणान्हि विशेषेण प्रत्यक्षं हरिरूपिणः।  
पूजयेयुर्यथायोगं हरिस्तिषां प्रसीदति॥४७॥**

**विष्णुर्ब्राह्मणरूपेण विचरेत्पृथिवीमिमाम्।  
ब्राह्मणेन बिना कर्म सिद्धिं प्राप्नोति नैव हि॥४८॥**

**द्विजपादाम्बु भक्त्या यैः पीत्वा शिरसि चार्पितम्‌।  
तर्पिताः पितरस्तेन आत्माऽपि किल तारितः॥४९॥**

**ब्राह्मणानां मुखे येन दत्तं [मधुरमर्चितम्‌।](# "ट. ")  
साक्षात्कृष्णमुखे दत्तं तद्वैभुङ्क्तेहरिः स्वयम्‌॥५०॥**

**अहोऽतिुदुर्भगा लोकाः प्रत्यक्षे केशवे द्विजे।  
प्रतिमादिषु सेवन्ते तदभावे हि तत्क्रिया॥५१****॥**



**ब्राह्मणानामधिष्ठानात्पृथ्वीः धन्येति गीयते।  
तेषां पाणौ च य द्दत्तं हरिपाणौतदर्पितम्‌॥५२॥**

**तेभ्यः कृतान्नमस्करात्तिरस्कारो हि पाप्मनाम्‌।  
मुच्यते ब्रह्महत्यादिपापेभ्यो विप्रवन्दनात्‌॥५३॥**

**तस्मात्सतां समाराध्यो ब्राह्मणोविष्णुबुद्धितः।  
क्षुधितस्य द्विजस्याऽऽस्ये यत्किंचिद्दियते यदि॥५४॥**

**प्रेत्य पीयूषधाराभिः सिच्यते कल्पकोटिकम्‌।  
द्विजतुण्डं महाक्षेत्रमनूषरमकण्टकम्‌॥ ५५॥**

**तत्र चेदुप्यते किंचित्कोटिकोटिफलं लभेत्‌।  
सघृतं भोजनं चास्मै दत्त्वा कल्पं स मोदते॥ ५६॥**

**नानासुमिष्टमन्नं यो ददाति द्विजतुष्टये।  
तस्यलोका महाभोगाः कोटिकल्पान्तमुक्तिदाः॥ ५७॥**

**ब्राह्मणं च पुरस्कृत्य [ब्राह्मणेन](# "ख. ट. निर्मिताः। ") च कीर्तितम्‌।  
पुराणं शृणुयान्नित्यं महापापदवानलम्‌॥ ५८॥**

**पुराणं सर्वतीर्थेषु तीर्थं चाधिकमुच्यते।  
यस्यैकपादश्रवणाद्धरिरेव प्रसीदति॥ ५९॥**

**यथा सूर्यवपुर्भूत्वा प्रकाशाय चरेद्धरिः।  
सर्वेषां जगतामेव हरिरालोकहेतवे॥ ६०॥**

**तथैवान्तःपकाशाय पुराणावयवो हरिः।  
विचरेदिह भूतेषु पुराणं पावनं परम्‌॥ ६१॥**

**तस्माद्यदि हरेः पीतेरुत्पादे धीयते मतिः।  
श्रोतव्यमनिशंपुंभिः पुराणं कृष्णरूपिणः॥ ६२॥**

**विष्णुभक्तेन शान्तेन श्रोतव्य(म)मिति दुर्लभम्‌।  
पुराणाख्यानममलममलीकरणं परम्‌॥ ६३॥**

**यस्मिन्वेदार्थमाहृत्य हरिणा व्यासरूपिणा।  
पुराणं निर्मितं विप्र तस्मात्तत्परमो भवेत्‌॥ ६४॥**

**पुराणे निश्चितो धर्मो धर्मश्च केशवः स्वयम्‌।  
तस्मात्कृती पुराणे हि श्रुते बिष्णुर्भवेदिति॥ ६५॥**

**साक्षात्स्वयं हरिर्विप्रः पुराणं च तथाविधम्‌।  
एतयोः सङ्गमासाद्य हरिरेव भवेन्नरः॥ ६६॥**

**तथा गङ्गम्बुसेकेन नाशयेत्किल्विषं स्वकम्‌।  
केशवो द्रवरूपेण पापात्तारयते महीम्‌॥ ६७॥**

**वैष्णवो विष्णुभजनस्याऽऽकाङ्क्षी यदि वर्तते।  
गङ्गाम्बुसेकममलममलीकरणं चरेत्‌॥ ६८॥**

**विष्णुभक्तिप्रदा देवी गङ्गा भवि च गीयते।  
विष्णुरूपा हि सा गङ्गा लोकनिस्तारकारिणी॥६९॥**

**ब्राह्मणेषु पुराणेषु गङ्गायां गोषु पिप्पले।  
नारायणाधिया पुंभिर्भक्तिः कार्या ह्यहैतुकी॥ ७०॥**

**प्रत्यक्षविष्णरूपा हि तत्त्वज्ञैर्निश्चिताअमी।  
तस्मात्सत[तमभ्यर्च्या](# "ख. म. भ्यर्वेद्विष्णुमक्त्याऽमलाशयः। विं।")विष्णुभक्त्यभिलापिणा॥७१॥**

**विष्णौ भाक्तिं विना नृृणां निष्फलं जन्म चोच्यते।  
कलिकालपयोराशिं पापग्राहसमाकुलम्‌॥७२॥**

**विषयासञ्जनावर्तं दुर्बोधफेनिलं परम्‌।  
महादुष्टजननव्यालमहाभीमंभयानकम्‌॥७३॥**

**दुस्तरं च तरन्त्येव हरिभक्तितरिस्थिताः।  
तस्माद्यतेत वै लोको विष्णुभक्तिप्रसाधने॥ ७४॥**

**किं सुखं लभते जन्तुरसद्वार्तावधारणे।  
हरेरद्भुतलीलस्य लीलाख्याने न सज्जते॥ ७५॥**

**तद्विचित्रकथा लोके नानाविषयमिश्निताः।  
श्रोतव्या यदि वैनृणां विषये सज्जते मनः॥ ७६॥**

**निर्वाणे यदि वा चित्तं श्रोतव्या तदपि द्विजाः।  
हेलया श्रवणाच्चापि तस्य तुष्टो भवेद्धरिः॥ ७७॥**

**निष्क्रियोऽपि हृषीकेशो नानाकर्मचकार सः।  
शश्रूषूणां हितार्थाय भक्तानां भक्तवत्सलः॥ ७८॥**

**न लभ्यते कर्मणाऽपि वाजपेयशतादिना।  
राजमूयायुतेनापि यथा भक्त्या स लभ्यते॥ ७९॥**

**यत्पदं चेतसा सेव्यं सद्धिराचरितं मुहुः।  
भवाव्धितरणे सारमाश्रयध्वं हरेः पदम्‌॥ ८०॥**

**रे रे विषयसंलुब्धाः पामरा निष्ठुरानराः।  
रौरवे हि किमात्मानमात्मना पातयिष्यथ॥ ८१॥**

**विना गोविन्दसौम्याङ्घ्रिसेवनं मा [गमिष्यथ](# "ट. गतिस्त्वथ।")।  
अनायासेन दुःखानां तरणं यदि बाञ्छय॥ ८२॥**

**भजध्वं कृष्णचरणावपुनर्भवकारणे।  
कुत एवाऽऽगतो मर्त्यः कुत एव पुनर्व्रजेत्‌॥८३॥**

**एतद्विचार्य मतिमानाश्रयेद्धर्मसंग्रहम्‌।  
नानानरकसंपातादुत्थितो यदि पूरुषः॥ ८४॥**

**स्थावरादितनुं लब्ध्वा यदि भाग्यवशात्पुनः।  
मानुष्यं लभते तत्र गर्भवासोऽतिदुःखदः॥ ८५॥**



**ततः कर्मवशाज्जन्तुर्यदि वा जायते भुवि।  
बाल्यादिबहुदोषेण पीडितो भवति द्विजाः॥८६॥**

**पुनर्यौवनमासाद्य दारिद्र्येण प्रपीड्यते।  
रोगेण गुरुणा वाऽपि अनावृष्ट्यादिना तथा॥८७॥**

**वार्धकेन लभेत्पीडामनिर्वाच्यामितस्ततः।  
मनसश्चलनाव्द्याधेस्ततो मरणमाप्नुयात्‌॥८८॥**

**न तस्मादधिकं दुःखं संसारे ऽप्यनुभूयते।  
ततः कर्मवशाज्जन्तुर्यमलोके प्रपीड्यते॥८९॥**

**तत्रातियातनां भुक्त्वा पुनरेव प्रजायते।  
जायते म्रियते जन्तुर्म्रियते जायते पुनः॥९०॥**

**अनाराधितगोविन्दचरणे त्वीदृशी दशा।  
अनायासेन मरणं विनाऽऽयासेन जीवनम्‌॥९१॥**

**अनाराधितगोविन्दचरणस्य न जायते।  
धमं यदि भवेद्गेहे रक्षणात्तस्य किं फलम्‌॥९२॥**

**यदाऽसौ कृष्यते याम्यैर्दूतैः किं धनमन्वियात्‌।  
तस्माद्विजातिसत्कार्यं द्रविणं सर्वसौख्यदम्‌॥९३॥**

**दानं स्वर्गस्य सोपानं दानं किल्बिषनाशनम्‌।  
गोविम्दभक्तिभजनं महापुण्यविवर्धनम्‌॥९४॥**

**बलं यदिभवेन्मर्त्ये न वृथा तव्द्यंयं चरेत्‌।  
हरेरग्रे नृत्यगीतंकुर्यादेवमतन्द्रितः॥९५॥**

**यत्किंचिद्विद्यतेपुंसां तच्च कृष्णे समर्पयेत्‌।  
कृष्णार्पितं कुशलदमन्यार्पितमसौख्यदम्‌॥९६॥**

**चक्षुर्भ्यांश्रीहरेरेव प्रतिमादिनिरुपणम्‌।  
श्रोत्राभ्यां कलयेत्कृष्णगृणनामान्यहर्निषम्‌॥९७॥**

**जिह्वया हरिपादाम्बु स्वादितव्यं विचक्षणैः।  
घ्राणेनाऽऽघ्राय गोविन्दपादाब्जतुलसीदलम्‌॥९८॥**

**त्वचाऽऽस्पृश्य हरेर्भक्तं मनसाऽऽध्याय तत्पदम्‌।  
कृतार्थोजायते जन्तुर्नात्र कार्याविचारणा ९९॥**

**तन्मना हि भवेत्प्राज्ञस्तथा स्यात्तद्गताशयः।  
तमेवान्तेऽभ्येति लोको नात्र कार्याविचारणा १००॥**

**चेतसा चाप्यनुध्यातः स्वपदं यः प्रयच्छति।  
नारायणमनाद्यन्तं न तं सेवेत को जनः॥१०१॥**

**सततानियतचित्तो विष्णुपादारविन्दे वितरणमनुशक्ति प्रितये तस्य कुर्यात्‌॥  
नतिमतिरतिमस्याङ्घ्रिद्वये संविदध्यात्स [हि](# "ख. ञ. 'हि सुरवर'।") खलु नरलोके पूज्यतामाप्नुयाच्च॥१०२॥**

इति श्रीमहापुराणे पाद्मे आदिखण्ड एकषष्टितमोऽध्यायः॥६१॥  
**आदितः श्लोकानां समष्ट्यङ्काः—३१३४  
————————**  
अथ द्विषष्टितमोऽध्यायः।  
**————————**

**सूत उवाच****—**

**[एवं](# "वं ज म महल्लोके।") यन्महिमा लोके लोकनिस्तारकारणम्‌।  
तस्य विष्णोः परेशस्य नानाविग्रहधारिणः॥१॥**

**एकं पुराणं रूपं वैतत्र पाद्मं परं महत्‌।  
ब्राह्मंमूर्धा हरेरेव हृदयं पद्मसंज्ञितम्‌॥२॥**

**वैष्णवं दक्षिणो बाहुः शैवं वामो महेशितुः।  
उरू भागवतं प्रोक्तं नाभिः स्यान्नारदीयकम्‌॥३॥**

**मार्कण्डेयं च दक्षाङ्घ्रिर्वामो ह्याग्नेयमुच्यते।  
भविष्यं दक्षिणो जानुर्विष्णोरेव महात्मनः॥४॥**

**बह्मवैवर्तसंंज्ञं तु वामजानुरुदाहृतः।  
लैङ्गं तु गुल्फकं दक्षं वाराहं वामगुल्फकम्‌॥५॥**

**स्कान्दं पुराणं लोमानि त्वगस्य वामनं स्मृतम्‌।  
कौर्मं पृष्ठं समाख्यातं मात्स्यं मेदः प्रकीर्त्यते॥६॥**

**मज्जा तु गारुडं प्रोक्तं ब्रह्माण्डमस्थि गीयते।  
एवमेवाभवद्विष्णुः पुराणावयवो हरिः॥७॥**

**हृदये तत्रवैपाद्मं यच्छ्रुत्वाऽमृतमश्नुते।  
पाद्ममेतत्प्राणं तु स्वयं देवोऽभवद्धरिः॥८॥**

**यस्थैकाध्यायमध्याप्य सर्वपापैः प्रमुच्यते।  
[तत्राऽऽदिमं](# "ञ. `दिस्वर्गभोगोऽयं स'।") खण्डमिमं सर्वपाद्मफलप्रदम्‌॥९॥**

**[आदिखण्डं](# "अ. आदिस्वर्गं।") समाकर्ण्यमहापातकिनोऽपि ये।  
मुच्यन्ते तेऽपि पापेभ्यस्त्वचो जीर्णाद्यथोरगाः॥**



**अपि चेत्सुदूराचारः सर्वधमेबदिष्कृतः।**  
**[आदिखण्डं](# "म. आदिस्वर्गं") समाकर्ण्य पूयते नात्र संशयः॥११॥**

**सर्वं पुराणमाकर्ण्ययत्फलं लभते नरः।  
तत्सर्वं समवाप्नोति श्रुत्वा पाद्ममहो द्विजाः॥१२॥**

**समग्रं पाद्ममाकर्ण्य यत्फलं समवामुयात्‌।  
[आदिखण्डमिदं](# "'दिस्वर्गमि'।") श्रुत्वा तत्फलं लभते नरः॥१३॥**

**माघे मासि प्रयागे तु स्नात्वा प्रतिदिनं नरः।  
यथा पापात्प्रमुच्येत तथा हि श्रवणाद्भवेत्‌॥१४॥**

**दत्ता तेन स्वर्णतुला दत्ता चैव धराउखिला।  
कृतं वितरणं तेन दरिद्रेयत्कृतमृणम्‌॥१९॥**

**हरेर्नामसहस्राणि पठितानि ह्यभीक्ष्णशः।  
सर्वे [वेदास्तथाऽधीतास्तत्तत्कर्म](# "ख. म. या ज्ञाता।") कृतं तथा॥१६॥**

**अध्यापकाश्च बहवः स्थापिता हृत्तिदानतः।  
अभयं भयलोकेभ्यो दत्तं तेन तथा द्विजाः॥१७॥**

**गुणवन्तो ज्ञानवन्तोधर्मवन्तोऽनुभानिताः।  
मेषकर्कटयोर्मध्ये तोयं दत्तं सुशीतलम्‌॥१८॥**

**ब्राह्मणार्थे गवार्थे च प्राणास्त्यक्ताश्च तेन हि।**  
**अन्यानि च सुकर्मणि कृतानि तेन धीमता॥१९॥**

**येनाऽ[ऽदिखण्डं](# "म. 'दिस्वर्गः स।") सदसि [श्रुतं](# "म. श्रुतः।") [संश्रावितं](# "म दि तस्तया।") तथा।  
[आदिखण्डं](# "म. आदिस्वर्गं।") समाधीत्य नानाभोगान्समश्रुते॥२०॥**

**अतः परमनारीणां सुखसुप्तः प्रबुध्यते।  
किङ्किणीरवसंनादैस्तथा मधुरभाषणैः॥२१॥**

**इन्द्रस्यार्धासन भुङ्क्त इन्द्रलोके वसेच्चिरम्‌।  
ततः सूर्यस्यभवनं चन्द्रलोकं ततो व्रजेत्‌॥२२॥**

**सप्तर्षिभवने भोगान्भुक्त्वा याति ततो ध्रुवम्‌।**  
**ततश्च ब्रह्मणो लोकं प्राप्य तेजोमयं वपुः॥**

**तत्रैव ज्ञानमासाद्यनिर्वाणं परमृच्छति॥२३॥**

**सद्धिः सह वसेद्धीमान्सत्तीर्थे स्नानमाचरेत्‌।  
कुर्यादेव सदालापं सच्छास्न॑ शृणुयान्नरः॥२४॥**

**तत्र पाद्म॑ महाशास्त्रंसर्वाम्नायफलप्रदम्‌।  
[आदिखण्डं](# "म, 'दिस्वर्गंच।") च तन्मध्ये महापुण्यफलप्रदम्॥२५॥**

**भजध्वं गोविन्द नमत हरिमेकं सुरवरं  
गमिष्यध्वंलोकानतिविमलभेगानतितराम्‌॥  
शृणुध्वंहे लोका वदत हरिनामैकमतुलं  
यदीच्छावीचीनां सुखतर[णमिष्टानि](# "ञ, ") लभत॥२६॥**

इति श्रीमहापुराणे पाद्मेआदिखण्डे द्विषष्टितमोऽध्यायः॥२८॥

**इति महामुनिश्रीव्यासप्रणीते महापुराणे पाद्म आदिममादिखण्डं समाप्तम्‌।**

**आदितः शोकानां समष्ट्यङ्काः—२१६०**

**![](../books_images/U-IMG-173011021514.png)**



**॥श्रीः॥  
महामुनिश्रीव्यासप्रणीतं  
![](../books_images/U-IMG-17268875231.png)  
पद्मपुराणम्‌।  
![](../books_images/U-IMG-17268874901.png)  
तत्र द्वितीयं भूमिखण्डम्‌।  
अथ प्रथमोऽध्यायः।  
![](../books_images/U-IMG-17268875231.png)**

**ऋषय उचुः—**

**शृणु सूत महाभाग सर्वतत्त्वार्थकोविद।  
[संदेहमागता](# "ञ") विप्रा दारुणं बुद्धिनाशनम्‌॥१॥**

**केचित्पठन्ति प्रहलादं पुराणेषु द्विजोत्तमाः।  
पञ्चवर्षान्वितेनापि केशवः परितोषितः॥२॥**

**देवासुरे कथं प्राप्तेहरिणा सह युध्यति।  
निहतो वासुदेवेन प्रविष्टो वैष्णवीं तनुम्॥३॥**

**सूत [उवाच](# "क. ख. च. झ. “च--प्रश्नमेनं पुरा जातं।")—**

**कश्यपेन पुरा ज्ञातं कृतं व्यासेन धीमता।  
ब्रह्मणा कथितं पूर्वं व्यासस्याग्रे स्वयं प्रभोः॥४॥**

**तमेवं हि प्रवक्षामि भवतामग्रतो द्विजाः।  
संदेहकारणं जातं छिन्नं देवेन वेधसा॥५॥**

**व्यास उवाच—**

**शृणु सूत महाभाग ब्रह्मणा परिभाषितम्‌।  
प्रह्लादस्य यथा जन्म पराणेऽप्यन्यथा श्रुतम्‌॥६॥**

**जातमात्रः [सर्वसुखं](# "क. ख. ग. घ. च. छ. झ. ट. सवसुधां।") [वैष्णवं](# "झ. वं भावमा") मार्गमाश्रितः।  
महाभागवतः श्रेष्ठ; प्रह्लादो देवपूजितः॥७॥**

**विष्णुना सह युद्धाय सपुत्रः सङ्गरं गतः।  
निहतो वासुदेवेन प्रविष्टो वैष्णवीं तनुम्‌॥८॥**

**सृष्टिंभावंश्रृणुष्व त्वमस्यैव च महात्मनः।  
सङ्गरं [प्राप्य](# "ग. घ झ. ट. ")पुत्राद्यैर्विष्णुना सह वीर्यवान्‌॥९॥**

**प्रविष्टो वैष्णवं तेजः संप्राप्य स्वेन तेजसा।  
\[[\*महाभागवतः](# "क. ख. ग. घ. च. छ. झ. पुस्तकेष्येवायं पाठः।") श्रेष्ठः प्रह्लादो देवपूजितः\]॥१०॥**

**पुरा कल्पे महाभाग यथा जातः स वीर्यवान्‌।  
वृत्तान्तं तस्य वीरस्य प्रवक्षामि समासतः ११॥**

**पश्चिमे सागरस्यान्ते द्वारका नाम वैपुरी।  
सर्वऋद्धिसमायुक्ता सर्वसिद्धिसमन्विता॥१२॥**

**तस्यामास्ते सदा देवो योगज्ञो योगसत्तमः।  
शिवशर्मेति विख्यातो वेदशास्त्रार्थकोविदः॥१३॥**

**तस्यापि पञ्च पुत्रास्तु बभूवुः शास्त्रकोविदाः।  
यज्ञशर्मा वेदशर्मा धर्मशर्मा तथैव च॥१४॥**

**विष्णुशर्मामहाभाग नूनं तत्कर्मकोविदः।  
पञ्चमः सोमशर्मेति पितृभक्तिपरायणः॥१५॥**

**पिृभक्तिं विना चैव धर्ममन्यं द्विजोत्तमाः।  
न विदन्ति महात्मानस्तद्धावेन तु भाविताः॥१६॥**

**तेषां तु भक्तिं संपश्यञ्शिवशर्मा[द्विजोत्तमः](# " ध. ज, द्विजोत्तमाः।")।  
चिन्तयामास मेधावी निष्कार्षिष्ये सुरोत्तमान्॥१७॥**

**पितृभक्तेषु यो भावो नैतेषां मनसि स्थितः।  
यथा जानाम्यहं चाथ करिष्ये बुद्धिपूर्वकम्‌॥१८॥**



**विष्णोश्चैव प्रसादात्स सर्वासिद्धिर्बभूव ह।  
सद्धावं चिन्तयामास [अंञ्जनार्थं](# "ञ. आत्मनाऽर्थ। ") द्विजोत्तमः॥१९॥**

**उपायं ब्राह्मणश्रष्ठस्तपसस्तेजसः किल।  
चकार सोऽप्युपायज्ञो मायया ब्रह्मवित्तमः॥२०॥**

**तेषामग्रे ततो व्याजं शिवशर्मा व्यदर्शयत्‌।  
महता उ्वररोगेण मृता माता विदर्शिता॥२१॥**

**तैस्तु दृष्ट्वामृता माता पितरं वाक्यमब्रुवन्‌।  
यया वयं महाभाग गर्भागारे प्रवर्धिताः॥२२॥**

**कलेवरं परित्यज्य स्वयमेव गता क्षयम्‌।  
अपहाय गता सेयं स्वर्गेतात किमुच्यते॥२३॥**

**शिवशर्मोपरिभवं पुत्रं भक्तिपरायणम्‌।  
यज्ञशर्माणमाहूय इत्युवाच द्विजोत्तमः॥२४॥**

**अनेनापि सुतीक्ष्णेन शस्त्रेण निशितेन वै।  
विच्छिद्याङ्गानि सर्वाणि यत्र तत्र क्षिपस्व हि॥२५॥**

**तत्कृतं तेन पुत्रेण यथादेशं श्रुतं पितुः।  
समायातः पुनः पश्चात्पितरं वाक्यमब्रवीत्‌॥२६॥**

**यथादिष्टं त्वया तात तत्सर्वंकृतवानहम्‌।  
समादिश ममान्यच्च कार्यकारणमद्य च॥**

**तच्च सर्वंकरिष्यामि दुर्लभंदुर्जयं पितः॥२७॥**

**तमाज्ञाय महाभागं पितृभक्तं स च द्विजः।  
निश्चयं परमं ज्ञात्वा द्वितीयस्य विचिन्तयन्‌॥२८॥**

**वेदशर्माणमासाद्य गच्छ त्वं मम शासनात्‌।  
स्त्रिया विना न युक्तोऽस्मि स्थातुं कन्दर्पमोहितः॥२९॥**

**या मया दर्शिता नारी सर्वसौभाग्यसंपदा।  
एनामानय वत्स त्वं ममार्थे कृतनिश्चयः॥३०॥**

**एवयुक्तस्तथा प्राह करिष्ये तव सुप्रियम्‌।  
पितरं तं नमस्कृत्य तामुबाच गतस्ततः॥३१॥**

**त्वांदेवि याचते तातः कामबाणप्रपीडितः।  
अतस्त्वं जरया युक्तं प्रसादमुमुखी भव॥३२॥**

**भज त्वं चारुसर्वाङ्गि पितरं मम सुन्दरि।  
एवमाकर्णितं तस्य मायया वेदशर्मणः॥३३॥**

**स्त्र्युवाच—**

**जरया पीडितस्यापि नैवेच्छामि कदाचन।  
स श्लेष्ममुखरोगस्य व्याधिग्रस्तस्य सांप्रतम्‌॥३४॥**

**शिथिलस्यापि चाऽऽर्तस्य तस्य वृद्धस्य संगमम्‌।  
भवन्तं रन्तुमिच्छामि करिष्ये तव सुप्रियम्‌॥३५॥**

**भवन्तंनृपसौभाग्यैर्गुणरत्नैरलंकृतम्‌।  
दिव्यलक्षणसंपन्नंदिव्यरूपं महौजसम्‌॥३६॥**

**कि करिष्यसि चानेन वृद्धेन शृणु मानद।  
ममाङ्गभोगभावेन सर्वं प्राप्स्यसि दुर्लभम्‌॥३७॥**

**यद्यत्त्वमिच्छसे विप्र तत्तद्दाद्मि न संशयः।  
एतद्वाक्यं महछ्रुत्वा अप्रियं पापसंकुलम्‌॥३८॥**

**वेदशर्मोवाच—**

**अधर्मयुक्तं ते वाक्यमुक्तं पापमिश्रितम्र्‌।  
नेदृशंमां वदेर्देवि पितृभक्तंह्यनागसम्‌॥३९॥**

**पितुरर्थं समायातस्त्वामहं प्रार्थये शुभे।  
अन्यदेव न वक्तव्यं भज त्वं पितरं मम॥४०॥**

**यद्यत्वमिच्छसे देवि त्रैलोक्ये सचराचरे।  
तत्तद्दद्मि न संदेहो [देवराज्यादिकं](# "ग. घ. ङ. छ. ज. ड. ढ. 'त्याधिकं") [शुभे](# "कख. च. झ. शुमम्‌।")॥४१॥**

**स्त्र्युवाच—**

**एवं समर्थो दातुं मे पितुरर्थे यदा भवान्‌।  
तदा मे दर्शयाद्यैव सेन्द्रांस्त्वंसमहेश्वरान्॥४२॥**

**दातुमेवं समर्थोऽसि दुर्लभं मम सांप्रतम्‌।  
कं ते बलं महाभाग दर्शयस्व त्वमात्मनः॥४३॥**

**वेदशर्मोबाच—**

**पश्य पश्य वलं देति प्रभाव॑ तपसो मम।  
मयाऽऽहूताः समायाता इन्द्राद्याः सुरसत्तमाः॥४४॥**

**बेदशर्माणमूचुस्ते किं कुर्मो हि द्विजोत्तम।  
यमेवमिच्छसे विप्र तं वैदद्मो न संशयः॥४५॥**

**वेदशर्मोवाच—**

**यदि देवाः प्रसन्ना मे प्रसादसुमुखा यदि।  
इमां तु विपुलां भक्तिं पादयोः पितुरेव मे॥४६॥**



**एवमस्तु सुराः सर्वे यथा यातास्तथा गताः।  
तमुवाच ततो हृष्टा दृष्टंते तपसो बलम्‌॥४७॥**

**देवैस्तु नासि मे कार्यं यदि दातुमिहेच्छसि।  
यन्मां नयसि गुर्वर्थं तत्कुरुष्व मम प्रियं॥**

**देहि त्वं स्वं शिरो विप्र स्वहस्तेन निकृत्य वै॥४८॥**

**वेदशर्मोवाच—**

**धन्योऽहमद्य संजातो मुक्तश्चैवऋणत्रयात्‌।  
स्वशिरोऽपि प्रदास्यामि गृह्यतां गृह्यतां शुभे॥४९॥**

**शितेन तीक्ष्णधारेण शस्त्रेण द्विजसत्तमः।  
निकृत्य स्वं शिरश्चाथददौ तस्यै प्रहस्य च॥५०॥**

**रुधिरेण प्लुत॑ सा च परिगृह गता मुनिम्‌।**

**स्त्र्युवाच—**

**तवार्थे प्रेषितं विप्र पत्रेण [वेदशर्मणा](# "ग.घ.च.छ, झ. ")॥५१॥**

**एतच्छिरः संगृहाण निकृत्तं चाऽऽत्मनाऽऽत्मनः।  
वेपिताङ्गास्तदालक्ष्य ते बभूवुःपरस्परम्‌॥५२॥**

**मृता नो धर्मसर्वस्वा माता सत्यसमाधिना।  
अयमेव महाभागः पितुरर्थे मृतः शुभः॥५३॥**

**धन्योऽयं धन्यतां प्राप्तः पितुरर्थे कृतं शुभम्‌।  
एवं संभाषितंतैस्तु भ्रातृभिः पुण्यचारिभिः॥५४॥**

**[\[एतच्छिरः](# "क. ख ग.घ. ङ. च छ. ज, झ, ड ढ. इत्येतेषु पुस्तकेष्वयं पाठ उपलभ्यते") प्रगृह्य त्वंप्रहितं तवसूनुना\]  
समाकर्ण्य द्विजो वाक्यं ज्ञात्वा भक्तिपरायणम्‌॥५५॥**

**निकृन्तितं शिरस्तेन पुत्रेण वेदशर्मणा।  
धर्मशर्माणमाहाथ शिर एतत्प्रगृह्यताम्‌॥५६॥**

इति श्रीमहापुराणे पाद्मेभूमिखण्डे प्रथमोऽध्यायः॥१॥  
**आदितः श्लोकानां समष्ट्यङ्काः—३२१६  
——————**  
**अथ द्वितीयोऽध्यायः।**

**——————**

**सूत उवाच—**

**तदादाय महात्माऽसौ निर्जगाम त्वरान्वितः।  
पितृभक्त्या तपोभिश्च सत्यार्जबबलेन सः॥१॥**

**धर्मशर्माणकृष्टवांश्चैव धर्मशर्माततस्तदा।  
समाकृष्टस्तु वै धर्मस्तपसा तस्य धीमतः॥२॥**

**धर्मशर्माणमागत्य इदं [वचनमब्रवीत्‌](# "क. ख. ग. घ. ङ. च. छ, ज. झ, ड. ढ. त्‌। कस्मा।")।  
यस्मात्त्वया समाहूतो धर्मशर्मन्समागतः॥**

**तन्मे कथय कार्यं त्वं तत्करोमि न संशयः॥३॥**

**धर्मशर्मोवाच—**

**यद्यस्ति गरुशुश्रूषा यदि [निष्ठाऽचलं](# "क.ख.ङ.च. ज. झ. ड. ढ. ष्ठाबलं।") तपः।  
तेन सत्येन मे धर्म वेदशर्मा स जीवतु॥४॥**

**धर्मउवाच—**

**[दमशौचेन](# "छ. दयाशौ'।") सत्येन तपसा तव सुव्रत।  
पितृभक्त्या तव भ्राता वेदशर्मा महाभुजः॥**

**पुनरेव महात्माऽसौ जीवनं च लभिष्यति॥५****॥**

**तपसा तेन तुष्टोऽस्मि पितृभक्त्या महामते।  
वरं वरय भद्रं ते दुलेभंधर्मवित्तमैः॥६****॥**

**एवमाकर्णितं तेन सुवाक्यं धर्मशर्मणा।  
वैवस्वतं महात्मानं तमुवाच महायशाः॥७****॥**



**देहि मेत्वचलां भक्तिं पितुःपादार्हणे पुनः।  
धर्मे रतिं तथा मोक्षं सुप्रसन्नो यदा मम॥८॥**

**तमुवाच ततो धर्मो मत्प्रसादाद्भविष्यति।  
एवमुक्ते महावाक्ये वेदशर्मा तदोत्थितः॥**

**[प्रसुप्तवन्महाप्राज्ञो](# "क.ख च. 'प्त इव धर्मज्ञो।") धर्मेशर्माणमब्रवीत्‌॥९॥**

**\[[क्व](# "क. ग. घ. ङ. च. छ. ज. झ. ड. ढ. पुस्तकेष्वयंपाठः।") सा देवी गता भ्रातः क्व मे तातो भवेदिति।  
समासेन समाख्यातं यथा पित्रा नियोजितः॥१०॥**

**समाज्ञाय ततो हृष्टो धर्मशर्माणमब्रवीत्‌। \]  
ममाद्यैव महाभाग शिरसा जीवितेन [च](# "घ. वा।")॥११॥**

**सुमुखो भव वै भ्रातः कोऽन्यो मे तादृशो भुवि।  
भ्रातरं चैवमाभाष्य उत्सुकः पितरं प्रति॥१२॥**

**गमनाय मतिं चक्रे भ्रात्रा च धर्मशर्मणा।  
द्वावेतौ तु गतौ तत्र पितरं [हृष्टमानसौ](# "क ख. ग. घ. ङ. च. छ ज. झ. ड. ढ. ‘नमस्। द्वा’")॥१३॥**

**द्वाभ्यां तत्र समास्थाय शिवशर्माणमुत्तमम्‌।  
धर्मशर्मातदोवाच पितरं [दीप्तिसंयुतम्](# "क. ख. च. छ. झ. “म्‌। तेजसा तव विप्रेन्द्र गृहादेनंयमस्य च।")॥१४॥**

**[मयाऽद्यैव](# "ग. घ. ङं. ज. ड. ढ. ममाद्यै") महाभाग [तपसा](# "ग. घ. ङ. ज. ड. ढ. शिरसा। ") जीवितेन च।  
वेदशर्मा समातीतस्त्वं पुत्रं प्रगृहाण भोः॥१५॥**

**शिवशर्मा ततो हृष्टो भक्तिं विज्ञाय तस्य च।  
न किंचिदब्रवीत्तं तु पुनश्चिन्तामुपेयिबान्‌॥१६॥**

**पुरतो विनयेनापि वर्तमानं महामतिम्‌।  
विष्णुशर्माणमाभाषीद्वत्स मे वचनं कुरु॥१७॥**

**इन्द्रलोकंव्रजखाद्य तस्मादानय [चामृतम्‌।](# "क. ख, ग॒ घ. च. छ. झ. सांप्रतम्‌। ङ. ज. ड. ढ. शाश्वतम्‌।")  
अनया कान्तया सार्धंपातुमिच्छामि [सांप्रतम्‌](# "क. ख. च. छ. झ. सुव्रत। ")॥१८॥**

**सागराद्यत्समुत्पन्नममृतं [व्याधिनाशनम्‌](# "क. ख.ग.घ च. छ. झ. ")।  
नाधुनेच्छति मामेषा यथैनां तु लभाम्यहम्‌॥**

**तथा कुरुष्व शीघ्रं तवमन्यथाऽन्यं प्रयास्यति॥१९॥**

**वृद्धं ज्ञात्वाऽवमन्येत इयं बाला सुरूपिणी।  
अद्य देव्याऽनया सार्धंप्रियया भुवनत्रये॥२०॥**

**निर्दोषो व्याधिनिर्मुक्तो यथा तात भवाम्यहम्‌।  
तथा कुरुष्व हे वत्स मद्भक्तोऽसि [यदा](# " क. ख. च. सदा। ११ ञ, “न प्रविष्टस्य नभोन्तरे। इ") भुवि॥२१॥**

**एवमाकर्ण्यतद्वाक्यं पितुस्तस्य महात्मनः।  
विष्णुशर्मा तदोवाच पितरं दीप्ततेजसम्‌॥२२॥**

**सर्वेमेतत्करिष्यामि भवतः सुखमुत्तमम्‌।  
एवमाभाष्य धर्मात्मा विष्णुशर्मामहामतिः॥२३॥**

**पितरं ते नमस्कृत्य पुनः कृत्वा प्रदक्षिणम्‌।  
बलेन महता तस्य तपसा नियमेन च॥२४॥**

**अन्तरिक्षागतश्चाऽऽसीद्गच्छामानस्य धीमतः।  
महता वायुवेगेन [ऐन्द्रं](# "ग. घ. ङ ट. ढ. पदं। झ. एन्द्रं।") स प्रतिगच्छति(?)॥२५॥**

इति श्रीमहापुराणे पाद्मे भूमिखण्डे शिवशर्मचरिते द्वितीयोऽध्यायः॥२॥  
**आदितः श्लोकानां समष्ट्यङ्काः—३२४१  
————————**  
अथ तृतीयोऽध्यायः।  
**————————**

**सुत उवाच—**

**प्रस्थितस्तेन मार्गेण प्रविष्टो गगनान्तरे।  
स दृष्टो देवदेवेन सहस्राक्षेण धीमता॥१॥**

**उद्यमं तस्य वै ज्ञात्वा चक्रे विघ्नंसुराधिराट्।  
मेनकां तामुवाचेदंगच्छ त्वं मम शासनात्‌॥२॥**

**समाचरस्वास्य शीघ्रं गत्वा विघ्नंसुमध्यमे।  
अस्यैव विप्रवर्यस्य पुत्रस्य शिवशर्मणः॥३॥**



**तथा कुरुष्व भद्रं ते यथा नाऽऽयाति मे गृहम्‌।  
एवमाकर्ण्य तद्वाक्यं [मेनका](# "ग. घ. ङ. ज.ड.ढ. ") प्रस्थिता त्वरात्‌॥४॥**

**\[[सूत उवाच](# "क. ख. ग. घ. ङ. च. छ. ज. झ. ढ. पुस्तकस्थितमिदम्।")—\]**

**रूपौदार्यगुणोपेता सर्वालंकारभूषिता।  
नन्दनस्य वनस्यान्ते दोलायां समुपस्थिता॥५॥**

**सुस्वरेण प्रगायन्ती गीतं बीणास्वरोपमम्‌।  
तेन दृष्टा विशालाक्षी चतुरा चारुलोचना॥६॥**

**व्यवसायं ततो ज्ञात्वा तस्या विघ्नमनुत्तमम्‌।  
इन्द्रेण प्रेषिता चैषा न च भद्रकरा भवेत्‌॥७॥**

**एवं ज्ञात्वा जगामाथ सत्वरः स द्विजोत्तमः।  
[तया](# "क. ख. च. छ. ")दृष्टस्तथा पृष्टः क्व याताऽसि महामते॥८॥**

**विष्णुशम तदोवाच मेनकां कामचारिणीम्‌।  
इन्द्रलोकं मयास्यामि पितुरर्थेत्वरान्वितः॥९॥**

**मेनका वेदशर्माणं प्रत्युवाच प्रियं पुनः।  
कामबाणैःप्रभिन्नाऽहं त्वामद्य शरणं गता॥१०॥**

**रक्षस्व द्विजशार्दूल यदि धर्ममिहेच्छसि।  
यावद्धि त्वं मया दृष्टः कामाकुलितचेतसा॥११॥**

**संजाता कामसंतप्ताप्रसादसुमुखो भव।  
कामानलेन संदग्धा तावदेव न संशयः॥१२॥**

**विष्णुशर्मोवाच—**

**चरितं देवदेवस्य विदितं मे वरानने।  
भवत्याश्र प्रजानामि नाहंचैतादृशःशुभे॥१३॥**

**भवत्यास्तेजसा रूपैरन्ये मुह्यन्ति शोभने।  
विश्वामित्रादयो देवि पुत्रोऽहं रिवशर्मणः॥१४॥**

**योगसिद्धि गतेनापि तपःसिद्धेन चावे।  
कामादयो प्रहादोषा आदावेव विनिजिताः॥१५॥**

**अन्यंभज विशालाक्षि इन्द्रलोकंव्रजाम्यहम्‌।  
एवमुक्त्वा जगामाथ लरितो द्विनसत्तमः॥१६॥**

**[निष्फला](# "क. ख. च. छ. ज. इ. निष्कला।") मेनका जाता [पृष्टा](# " क. स्त. च. छ. झ. दृष्टा।") देवेन वज़िणा।  
बिभीषां दरयामास नानारूपं पुनः पुनः॥१७॥**

**यथाऽनलेन संद्धास्टणानां संचया द्विज।  
भस्मीभूता भवन्त्येव तथा तास्ता विभीषिकाः॥१८॥**

**विप्रस्य तेजसा तस्य पिवृभक्तस्य संततम्‌।  
प्रलयं गतास्तु घोरास्ता दारुणा भीषिका दविज॥१९॥**

**स विघ्नान्दश्चयामास सदस्राक्षः पुनः पुनः।  
तेजसाऽनाशयद्विभः स्वकीयेन महायशाः॥२०॥**

**एवं विश्नान्वहंस्तस्य इन्द्रस्यापि महात्मनः।  
नाशयामास मेधावी तपसा तेजसाऽपि बा॥२१॥**

**नष्टेषु तेषु विप्लेषु दारुणेषु महत्स च।  
ज्ञात्वा तस्य कृतान्विघ्रान्दारुणान्दारूणाकृतीन्‌॥२२॥**

**अथ क्रुद्धो महातेजा \[[नन्दनं](# "क. ख. च. छ. झ. पुस्तकेष्वेवायं पाठः।") वनमाश्रितः।  
इनदरं मति महाभागो रोषरक्तान्तखो चनः॥२३॥**

**सूत उवाच****—**

**निजधमंरतस्याद्य यो विघ्नं तु समाचरेत्‌।  
तस्य दण्डं परदास्यामि यो वे हन्यात्स हन्यते॥२४॥**

**एवं संचिन्तयामास \] विष्णुशमो द्विजोत्तमः।  
इन्द्रलोकादहं चेन्द्रं पातयिष्यामि नान्यथा॥**

**अन्यमिनद्रं करिष्यामि देवानां पालकं पुनः॥२५॥**

**एवं समुद्यतो विग्र इन्द्रनाशाय सत्तमः।  
तावदेव समायातो देवेन्द्रः पाकशासनः॥२६॥**

**भो भो वित [महाप्राज्ञ](# "क. ख. च. महाभाग।") तपस। नियमेन च।  
दमेन सत्यशौचाभ्यां त्वत्समो नास्ति चापरः॥ २७॥**

**अनया पितृभक्त्या ते जितो5हं दैवतैः सह।  
ममापराधान्सर्वास्तव क्षन्तुमर्हसि सत्तम॥**

**बरं वरय भद्रंते दुलेम॑ च ददाम्यहम्‌॥२८॥**

**विष्णुश्मो तदोवाच देवराज तथागतम्‌।  
विप्रतेजो [महेन्द्रेन्द्र](# "क. ख. ग. घ. च. झ. ड. महद्वौद्रं।")असहं देवदैवतैः॥२९॥**



**पितृभक्तस्य देवेश दुःसहं सर्वथा विभो।  
तेजोभड्गो न कर्तव्यों आभान्‌॥३०॥**

**पुत्रपौत्रैः समैस्तु बरह्मविष्णुहरं पुनः।  
नाशयन्ते न संदेहो यदि रुष्टा द्विजोत्तमाः॥३१॥**

**नाऽऽगच्छेद्रद्भवानद्य तदा ते राज्यमुक्तम्‌।  
आत्मतपःभभावेण अन्यस्मै तु महात्मने॥**

**दातुकामस्तु संजातो रोषपूर्णेन चक्षषा॥३२॥**

**भवानद्य समायातो वरं दातुमिरेच्छसि।  
अमृतं देहि देवेन्द्र पितृभक्ति तथाऽचलाम्‌॥३३॥**

**एवंविधवरं देहि यदि तुष्टोऽसि [शत्रुहन्‌](# "क.ख.ग.घ.च.छ.झ. देवराद्‌")।  
एवं ददामि पण्यं ते वरं चामृतसंयुतम्‌॥३४॥**

**एवमाभाष्य तं विप्रममतेन च संभृतम्‌।  
स कुम्भं दत्तवांस्तस्मै प्रीयमाणेन चाऽऽत्मना॥३५॥**

**अचला ते भवेद्विभ भक्तिः पितरि [सर्वदा](# "क. ख. च. छ. झ. नान्यथा।")।  
एवमाभाष्य तं विभ विससर्ज सहसरद्क्‌॥३६॥**

**भसमोऽभरचच तद॒ष्ठा विपतेजः सुवुःसहम्‌।  
विष्णुशर्मा ततो गत्वा पितरं वाक्यमत्रवीत्‌॥३७॥**

**तात इनद्रात्समानीतमपूतं व्याधिनाशनम्‌।  
अनेनापि महाभाग नीरुजो भव सर्वदा॥**

**अभूतेन ल्वमग्रे्र परां तृिमपाुहि॥३८॥**

**एतद्वाक्यं महच्छृत्वा शिवशर्मा सुतस्य हि।  
सुतान्सर्वान्समाहूय प्रीयमाणेन चेतसा॥३९॥**

**पितृभक्तियुता गयं मद्राक्यपरिपालकाः।  
बरं दृणुधवं सुप्रीताः पुत्रका दुरं भुवि॥४०॥**

**एवमाभाषितं तस्य शुश्रुवुः सर्वसंमताः।  
ते स्वे तु समालोक्य पितरं पत्यथात्रुवन्‌॥४१॥**

**अस्माकं जीवतान्माता गता या यममन्दिरम्‌।  
नीरुजा भवतादेवी प्रसादात्तव सुव्रत॥४२॥**

**भवान्पिता इयं माता [जन्मजन्मान्तरे](# "ग. रेऽपि नः। व।") पितः।  
वयं सुता भवेमेति सर्वे पृण्यकृतस्तथा॥४३॥**

**शिवशर्मोवाच—**

**अग्मैवापि मूता माता भवतां पुत्रवत्सला।  
जीवमाना सुदृष्टा सा एष्यते नात्र संशयः॥४४॥**

**एवमुक्ते शुभे वाक्य ऋषिणा शिवशर्मणा।  
तेषां माता समायाता महृष्टा बाक्यमत्रवीत्‌॥४५॥**

**एतदर्थ समुत्पन्नं सुवी्य तनयं वरम्‌।  
नराः सत्पुत्रमिच्छन्ति कुलबंशप्रभावकम्‌॥४६॥**

**सियो लोके महाभागाः सुपुण्याः पुण्यवत्सलाः।  
सुतमिच्छन्ति सर्वत्र पृण्यगं पुण्यसाधकम्‌॥४७॥**

**कुक्षि यस्या गतो गर्भः [सुपुण्यः](# "क. ख.च. छ. झ. सुपुण्यैः परिवर्धते। ज. सपुण्यैः।") परिवतते।  
पुण्यान्पुतरान्भसूते या सा नारी पृण्यभागिनी॥४८॥**

**कुलाचारं कुलाधारं पितृमातुमतारकम्‌।  
बिना पृण्येः कथं नारी संप्रामोति सुरो(तो)त्तमम्‌॥४९॥**

**न जाने कीटरैः पुण्यैरेष भता सुपुण्यभाक्‌।**

**संजातो धर्मवीर्योऽपि धर्मात्मा धर्मवत्सलः॥५०॥**

**यस्य वीर्यान्मया पराप्ता युयं पुतरास्ततोऽधिकाः।**

**एवं पुण्यभरभावोऽय भवन्तः पुण्यवत्सलाः॥५१॥**

**सम पुत्रास्तु संजाताः पितृभक्तिपरायणाः।  
अहो लोकेषु पुण्यैश्व सुपुत्रः परिलभ्यते॥५२॥**

**एकेकशोऽधिकाः पञ्च मया प्राप्ता महाशयाः।  
यज्वानः पुण्यशीलाश्च तपस्तेजःपराक्रमाः॥५३॥**

**एवंसवर्धितास्ते तु तया मात्रा पुनः पुनः।  
हर्षेण महताऽऽविष्टः प्रणेमुमोतरं [मुदा](# "क. ख. च, छ. झ. शुभाः। ग, घ. ज. ड, ढ, सुताः।")॥५४॥**

**पुत्रा उचुः—**

**सुपुण्यैः पाप्यते मातः सुमाता सुपिता किल।  
भवती पुण्यकर्त्री तु नो भाग्येस्तु प्रवर्तिता॥५५॥**

**यस्या गर्भान्तरंप्राप्य सुपुण्यैश्चभवधिताः।  
जन्मजन्मनि त्वं माता पिता चैष भवविति॥५६॥**

**पितोवाच—**

**शृणुध्वं मामकाः पुत्राः सुवरं पुण्यदायकम्‌।  
मयि तुष्टे सुता भोगाननुभुज्ञन्तु चाक्षयान्॥५७॥**



**पुत्रा ऊचुः—**

**यदि तात प्रसन्नोऽसिवरं दातुमिच्छसि।  
अस्मान्मेषय गोलोकं [वैष्णवं](# "च व दुःखव") दाहवभितम्‌॥५७॥**

**पितोवाच—**

**गच्छध्वं वैष्णवं लोकं ययं विगतकरमषाः।  
मत्मसादात्तपोभिश्च [पितृभक्त्याऽनया](# "ग. थ. ङ. ज.ड. ढ. 'या स्वया। ए'।")तथा॥५९॥**

**एवमुक्ते तु तेनापि सुवाक्य ऋषिणा ततः।  
शङ्गचक्रगदापाणिगैरुडारूढ आगतः॥६०॥**

**सपुत्रं शिवशर्माणमित्युवाच पुनः पुनः।  
सपुत्रेण त्वयाऽद्यैव जितो भक्तयाऽस्मि वे द्विज॥६१॥**

**पुत्रैःसार्धं समागच्छ चतुर्भिः पुण्यकारिभिः।  
अनया भार्यया सार्धं पुण्यया पतिकामया॥६२॥**

**रिवहार्मोवाच—**

**अभी गच्छन्तु पत्रा मे वैष्णवं लोकमुत्तमम्‌।  
कंचित्कालं तु नेष्यामि भूमौ वै भायैया सह॥६३॥**

**अनेनापि सुपुत्रेण अन्त्येन सोमशमंणा।  
एवमुक्ते शुभे बाक्य ऋषिणा सत्यभाषिणा॥**

**तानुवाचाथ देवेशः सुपृत्राव्शिवशर्मणः॥६४॥**

**च्छन्तु मोक्षदं लोकं दाहप्रलयवर्जितम्‌।  
एवमुक्ते ततो विपराश्चत्वारः सत्यचेतसः॥६५॥**

**विष्णुरूपधराः सर्वे बशरवुस्तत्षणादपि।  
इन्दरनीलसमा वर्णैः शङ्खचक्रगदाधराः॥६६॥**

**पवीभरणसौभाग्या विष्णुरूपा [महौजसः](# "क, ख. ग. घ. ङ. च. छ. ज.झ.ड.ढ, सः। हारक")।  
रत्रकङ्णशोभादया रतमालाभिशोभिताः॥६७॥**

**रिष्टा वैष्णवं लोकं पर्यतः शिवशमंणः।  
दीपं दीपा यथा यान्ति तद्वल्लीना महामते॥६८॥**

**गतास्ते वेष्णवं धाम पितृभक्त्या द्विजोत्तमाः।  
प्रभावं तु प्रवक्ष्यामि सुसत्यं [सोमशर्मणः](# "ग, ङ, ज, ढ. ब्रह्मदर्शनम्‌।")॥६९॥**

इति श्रीमहापुराणे पाद्मे भूमिखण्डे रिवरशर्मोपाख्याने तृतीयोऽध्यायः॥३॥  
**आदितः श्लोकानां समष्ट्यङ्काः- ३२३१०**  
**————————**  
अथ चतुर्थोऽध्यायः।

**————————**

**\[[सूत उवाच](# "ञपुस्तकेऽधिकमेतत्‌।")—**

**तेषु तेषु गोलोकं वैष्णवं तमसः परम्‌।  
शिवशर्मा महाराज्ञः कनिष्ठं वाक्यमब्रवीत्‌॥१॥**

**ब्राह्मण उवाच—**

**पोमश्मन्महाप्राज् त्वं पितुर्भक्तितत्परः।  
अमृतस्य महाकुम्भं रक्ष दत्तं मयाऽधुना॥**

**धयानं भरयास्यामि अनया भार्यया सह॥२॥**

**एवमस्तु महाभाग करिष्ये रक्षणं शुभम्‌।  
कुम्भं दच्वा स मेधावी तस्य हस्ते महात्मनः॥३॥**

**इशवषप्रमाणं तु तपस्तेपे निरन्तरम्‌।  
कुम्भं रक्षति धर्मात्मा दिवारात्रमतन्द्रितः॥४॥**

**पुनः स हि समायातः शिवशमो महायज्ञाः।  
मायां कृत्वा महामाज्ञो भायैया स हि संयुतः॥५॥**

**ठरोगातुरो भूत्वा तस्य भाया च तादृशी।  
मांसपिण्डोपमौ त्याज्यौ द्वावेतौ हि महात्मनः॥६॥**

**सकाशं तस्य धीरस्य विस्य सोमशर्मणः।  
समागतौ हि तौ दृष्टा सर्वतो हि सुदुःखितौ॥७॥**

**हृषया परयाऽऽबिष्टः सोमशमी महायशाः।  
तयोः पादौ नमस्कृत्य भक्त्या नमितकन्धरः॥८॥**



**भवादृशं न पश्यामि [तपसाऽभिसमन्वितम्‌](# "छ. ")।  
गुणव्रातैःसुपुण्यैश्चकिमिदं वर्तितंस्वयि॥९॥**

**दासवद्देवताः सर्वा वर्तन्ते सर्वदा तव।  
आदेशं प्राप्य विप्रेन्द्र चाऽऽकृष्टास्तेजसा तव॥१०॥**

**तवाङ्गे केन पापेन गदोऽयंवेदनान्वितः।  
संजातो ब्राह्मणश्रेष्ठ तन्मे कथय कारणम्‌॥ ११॥**

**इयं पुण्यवती माता महापुण्या पतिव्रता।  
या हि भर्ठप्रसादेन [त्रैलोक्यं](# "ग. घ. ढ. ङ. ड. ढ.") धर्तुमिच्छति॥**

**सा कथं दुःखमाप्नोति किं नास्ति तपसः फलम्‌॥१२॥**

**रागद्वेषौ परित्यज्य विविधेनापि कर्मणा।  
या च शुश्नूषते कान्तं \[[सा कथ दुःखमाशुयात्‌॥१३॥](# "क, ख, च. छ. झपुस्तकेष्वेवायं पाठः।")**

**[या तु पूजयते कान्तं](# "क, ख, च. छ. झपुस्तकेष्वेवायं पाठः।")\] देववद्गुरुवत्सला।  
सा कथं दुःखमाप्नोति कुष्ठरोगं सुदुःखदम्‌॥१४॥**

**शिवशर्मोवाच—**

**मा शुचस्त्वंमहाभाग भुज्यते कर्मजं फलं।  
नरेण कर्मयुक्तेन पापपुण्यमयेन [हि](# "क. ख. ग. ङ. च.छ. ज. झ. ट. ढ. हि। अन्यमेव कु”।")॥१५॥**

**शोधनं च कुरुष्व त्वमुभयो रोगयुक्तयोः।  
\[शुश्रूषणं महाभाग यदि पण्यमिहेच्छसि॥१६॥**

**एवमुक्ते शुभे वाक्ये सोमशर्मामहायशाः।  
शुश्रूषांवा करिष्यामि युवयोः पुण्ययुक्तयोः॥१७॥**

**मया पापेन दुष्टेन कृपणेन द्विजोत्तम।  
किं कर्तव्यमिहाद्यैव योगुरू न हि पूजयेत्‌॥१८॥**

**एवमाभाष्य [दुःखाद्वा](# "क. ख. च. छ. झ. दुःखात्मा।")तयोर्दुःखेन दुःखितः।  
श्लेष्ममूत्रपुरीषं स उभयोः पर्यशोधयत्‌॥१९॥**

**पादप्रक्षालनं चक्रे पादसंवाहनं तथा।  
स्नानस्थानादिकं चापि तयोर्भक्त्याऽन्वितः स्वयम्‌॥२०॥**

**द्वावेतौ हि गुरू विप्रःसोमशर्मा महायज्ञाः।  
तीर्थं नयति [धर्मात्मा](# "क.ख.च. छ. झ धर्मार्ये।") स्कन्धमारोप्य सत्तमः॥२१॥**

**द्वावेतौ हि स्वहस्तेन स्नापयित्वा तु मङ्गलैः।  
सुमन्त्रैर्वेदविच्चैव स्नानस्य विधिपूर्वकम्‌॥२२॥**

**तर्पणं हि पितृृणां तु देवतानां तु पूजनम्‌।  
द्वाभ्यामपि सधर्मात्मा स कारयति नित्यशः॥२३॥**

**स्वयं होमं करोत्यग्नो [पचत्यन्नमनुत्तमम्‌](# "ङ ज क्ष. ञ. ट. “पञ्चयज्ञम'।")।  
[संज्ञापयति](# "क. ख. ग. ङ. च. छ. ज. ड. भुञ्जापयति।") सुप्रीतौ द्वावेतौच [महागुरू](# "क. ल. च. “रू। स ह्यासने च तौ विप्र आस्था।")॥२४॥**

**शय्यासने च तौ विप्रः प्रस्वापयति नित्यशः।  
वस्रपुष्यादिकं सर्वं ताभ्यां नित्यं प्रयच्छति॥२५॥**

**ताम्बूलं [बहुगन्धाढ्यमुभयोरर्पयेत्स](# "ग. ङ. ज. ट. ड. ढ. ") तु।  
सोमशर्मा [महाभागस्ताभ्यामपि](# "ञ. ") च पूरयेत्॥२६॥**

**मूलं पयः सुभक्ष्याद्यंनित्यमेव ददात्यसौ।  
तयोस्तु वाच्छितं नित्यं सोमशर्मा महायशाः॥२७॥**

**अनेन क्रमयोगेण नित्यमेव प्रसादयेत्‌।  
सोमशर्मा सुधर्मात्मा पितरौ परिपूजयेत्‌॥२८॥**

**सोमशर्माणमाहूय पिता कुत्सति निष्ठुरः।  
निन्दितैर्निष्ठुरैवाक्यैस्ताडयेन्मुष्टिभिः सदा॥२९॥**

**कृते कार्ये कृते पुण्ये [नित्यमेव](# "ग. छ. निन्दत्येव सुतं पु") सुते पुनः।  
न कृतं शोभनं मह्यं त्वयैव कुलपांसुना॥३०॥**

**एवं नानाविधैर्वाक्यैनिष्ठरैर्दुःखदायकै!।  
अताडयद्दण्डघातैः शिवशर्मा सदाऽऽतुरः॥३१॥**

**एवं कृतेऽपि धर्मात्मा नैव कुप्यति कर्हिचित्‌।  
मनसा वचसा चैव कर्मणा त्रिविधेन च॥३२॥**

**संतुष्टःसर्वदा सोऽपि पितरं [प](# "च. परितोषयेत्")रिपूज[येत्।](# "ग.घ. ङ्. ज. ट.ड. ढ. “त्‌। तद्वस्ससोमशर्माचमातरं पितरं दिने। अ")  
यज्ज्ञात्वा शिवशर्मा च चरितं स्वीयमीक्षते॥३३॥**

**[अमृतं](# "क. ख. च. छ. झ. तं रक्षतेसोऽपि।") मत्कृते चापि ह्यानीतं विष्णुशर्मणा।  
\[[पुण्ययुक्तः स धर्मात्मा पिवृभक्तिपरः सदा](# "क. ख. च. छ झपुस्तकस्थोऽयं पाठः।")॥३४॥**



**एवं बहुतिथे काले शतसंख्ये गते सति।  
शिबरशर्माऽपि पश्यैवं भक्तिं दृष्ट्वाविचिन्त्यवै॥३५॥**

**मया वैपूर्वमित्युक्तं सुपुत्रं यज्ञसंज्ञकम्।  
मातृखण्डानिमान्पुत्र यत्र तत्र क्षिपस्व हि॥३६॥**

**मद्वाक्यं पालितं तेन कृता न मातरि कृपा।  
एतत्स्वल्पतरं दुःखं निर्जीवेघातमिच्छता॥३७॥**

**साहसं तु कृतं तेन पुत्रेण [वेदशर्मणा](# "क. ख. च. णा। तात्कालिकमहं मन्ये पथा कर्ताभव निह। नि.।")।  
अस्याधिकस्तु मन्ये यतोऽयं चलते न च॥३८॥**

**निमेषमात्रमेवापि साहसं कारयेत्पुनः।  
अस्याधिकस्तु संप्रन्नः पभावस्तपसः [परः](# "क. ख. च. छ. झ. ")॥३९॥**

**नित्यं समाराधनेऽपि ह्यधिकं चास्य दृश्यते।  
तस्मादस्य परीक्षा [च](# "क. ख. च. छ झ. च मयैव बहुशः कृ")समये तपसः कृता॥४०॥**

**भक्तिभावात्तथा सत्यान्नैव पुत्रः प्रणश्यति।  
मायया च निजाङगेऽपि कुष्ठरोगो निदर्शितः॥४१॥**

**श्लेष्ममृत्रमलानां च धृणा नैव करोति च।  
व्रणाञ्शोधयते नित्यं स्वहस्तेन महायशाः॥४२॥**

**अङ्गसंवाहनं तद्वत्करोति च महामतिः।  
दुःसहं वचनं मह्यंदारुणं सहते सदा॥४३॥**

**[कुत्सने](# "क. ख. च. छ. झ. त्सनं") ताडने चैव सदा मिष्टप्रवाचकः।  
एवं दुःखसमाचारो मम पुत्रो महामतिः॥४४॥**

**दुःखानां सागरे मग्नो बहुकेशैस्तु क्लेशितः।**  
**अपनेष्याम्यहं दुःखं विष्णोश्चैव प्रसादतः॥४५॥**

**चिन्तयित्वा चिरं विप्रः शिवशर्मा महामतिः।  
पुनर्मायां चकाराथ कुम्भादपहृतंपयः॥**

**यश्चात्तं च समाहूय सोमशर्माणमब्रवीत्‌॥४६॥**

**तव हस्ते मया दत्तममृतंव्याधिनाशनम्‌।  
तन्मे शीघ्रं प्रयच्छस्वयथा पानं करोम्यहम्‌॥**

**येन नीरुग्भवाम्यद्य प्रसादाद्विप्णुशर्मणः॥५७॥**

**एवमुक्ते तदा वाक्ये ऋषिणा शिवशर्मणा।  
समुत्थाय त्वरायुक्तः सोमशर्माकमण्डलुम्‌॥४८॥**

**तंच रिक्तं ततो दृष्टा ह्यमृतेन विना कृतम्‌।  
कस्य पापस्य वैकर्म केन मे विप्रियं कृतम्‌॥४९॥**

**इति चिन्तापरो भृत्वा सोमशर्मासुदुःखितः।  
पितुरग्रेच वृत्तान्तं कथयिष्याम्यहं यदा॥**

**कोपं प्रयास्यति तदा गुरुर्मेव्याधिपीडितः॥५०॥**

**सुचिरं चिन्तयित्वा तु सोमशर्मा महामतिः।  
यदि मे सत्यमस्तीति गुरुशुश्रुषणं यदि॥५१॥**

**तपस्तप्तं मया पूर्वं निर्व्यलीकेन चेतसा।  
दमशौचादिभिः सत्यं धर्ममेव प्रपालितम्‌॥**

**तदा घटोऽमृतयुतो भवत्वेष न संशयः॥५२॥**

**यावदेवं महाभागश्चिन्तयित्वा विलोकयेत्‌।  
तावच्चामृतपूर्णस्तु पुनरेवाभवद्धटः॥५३॥**

**तंदृष्टा हर्षसंयुक्तः सोमशर्मा प्रहायशाः।  
गत्वा गुरुंनमस्कृत्य कुम्भमादाय सत्वरम्‌॥५४॥**

**गृहाण त्वं पितश्चेमं पयःकुम्भं समागतम्‌।  
पानंकुरु महाभाग गदान्मुक्तो भवाचिरम्‌॥५५॥**

**एतद्वाक्यं महापुण्यं सत्यधर्मार्थकं पुनः।  
शिवशर्मासुतस्यापि श्रुत्वा च मधुराक्षरम्‌॥**

**इर्षेण महताऽऽविष्ट इदं वचनमब्रवीत्‌॥५६॥**

इति श्रीमहापुराणे पाद्मे भूमिखण्डे शिवशर्मोपाख्याने चतुर्थोऽध्यायः॥४॥  
**आदितःश्लोकानां समष्ट्यङ्काः—३३६६**  
अथ पञ्चमोऽध्यायः। ,

**शिवशमोवाच—**

**तपसा दमशौचाभ्यांगुरुशुश्रुषया तथा।  
भक्त्या भावेन तुष्टोऽस्मि तवाद्य च [सुपुत्रके](# "क.ख.च.छ झ. ")॥**

**त्यजस्व(त्यजामि) वैकृतं रूपं मत्तः सुखमवामुहि॥१॥**



**एवमुक्‍त्वा सुतं विप्रो दर्शयामास तां तनुम्‌।  
यथा पूर्वं स्थितौ तौ तु तथाऽसौ दृष्टवान्गुरू॥२॥**

**दीप्तिमन्तौ महात्मानौ सूर्यबिम्बोपमावुभौ।  
ननाम पादौ सद्भक्त्या ह्युभयोस्तु महात्मनो;॥३॥**

**ततः सुतं स संभाष्य हर्षेण महताऽन्वितः।  
विष्णोः पसादादधर्मात्मा भार्यया सह केशवम्‌॥४॥**

**जगाम निजपुण्यैश्च योगाभ्यासेन सत्तमः।  
प्रविष्टो वैष्णवं [धाम](# "क ख. च. छ. झ. म मुनिमिर्दु।") स मुनिवुर्लभंपदम्‌॥५॥**

**न [त्वन्यैः](# "क.ख.च. छ. झ, यज्ञैः") प्रप्यते पुण्यैस्तपोभिर्मुक्तिदं पदम्‌।  
विष्णोस्तु चिन्तमैन्यासध्यानङ्गानैः स्तवैस्तथा॥६॥**

**न दानैस्तीर्थयात्राभिर्दृश्यते मधुसूदनः।  
समाधिज्ञानयोगेन दृश्यते परमं पदम्‌॥**

**महायोगैर्यथा विप्रःप्रविष्टो वैष्णवीं तनुम्‌॥७॥**

**सूत उवाच—**

**ततस्तत्र तपस्तेपे सोमशर्मा महाद्युतिः।  
अश्मलोष्टसमं मेने काञ्चनं भूषणं पुनः॥८॥**

**जिताहारः स [धर्मात्मा](# "क.ख.ग.ङ.च.छ.ज. झ. ट. ड. ढ. “ला निद्रया।")विक्रियापरिवर्जितः।  
स सर्वान्विषयांस्त्यक्त्वा एकान्तमपि सेवते॥९॥**

**योगासनसमारूढो निराशो निष्परिग्रहः।  
तस्य वेला तु संप्राप्ता मृत्युकालस्य वै तदा॥१०॥**

**आगता दानवा विप्रं सोमशर्माणमन्तिके।  
मृत्युकाले तु संप्राप्ते प्राणयात्राप्रवर्तिके॥११॥**

**शालग्रामे महाक्षेत्र ऋषीणां मानवर्धने।  
केचिद्वदन्ति वै दैत्याः केचिद्वदन्ति दानवाः॥१२॥**

**प्लंविधो महाञ्शब्दः कर्णरन्ध्रगतस्तदा।  
तस्यैव विप्रवर्यस्थ सुचिरात्सोमशर्मणः॥१३॥**

**ज्ञानध्यानविलग्रस्य प्रविष्टं दैत्यजंभयम्‌।  
तेन ध्यानेन तस्यापि दैत्यभूतेन वै तदा॥१४॥**

**सत्वरं च ततः प्राणा गतास्तस्य महात्मनः।  
दैत्यभावेन संयुक्तः स हि मृत्युवशं गतः॥४५॥**

**तस्माद्दैत्यगृहे जातो हिरण्यकशिपोः सुतः।  
देवासुरे महायुद्धे निहतश्चक्रपाणिना॥१६॥**

**युध्यमानेन तेनापि प्रह्लादेन महात्मना।  
सुदृष्टं वासुदेवत्वं विश्वरूपसमान्वितम्‌॥१७॥**

**योगाभ्यासेन पूर्वेण ज्ञानमासीन्महात्मनः।  
सस्मार पूर्वकं सर्वं चरितं शिवशर्मणः॥१८॥**

**प्रागहं सोमशर्माख्यः प्रविष्टो दानवीं तनुम्‌।  
अस्मात्कायात्कदा पुण्यं केवलं धाम उत्तमम्‌॥ १९॥**

**प्रयास्वामि महापृण्यैर्ज्ञानाख्यैर्मोक्षदायकैः।  
समरे स्तूयता तेन प्रह्लादेन महात्मना॥२०॥**

**एवंविधा कथा पूर्व शरूयते द्विजसत्तमाः।  
एवं तु च समाख्यातं सर्वसंदेहनाशनम्‌॥२१॥**

**प्रह्लादे निहते संख्ये देवदेवेन पिष्णुना।  
रुरुदे कमला सा तु हतपुत्रा च कामिनी॥२२॥**

**प्रदकादस्य तु या माता दिरण्यकाशेपोः मिया।  
प्रहलादस्य महाशोकैदिवा रात्रौ पदोचति॥२३॥**

**पतित्रतां महाभागामागत्य भगवस्ियः।  
रुदमाना दिवा रात्रौ नारदस्तामुबाच ह॥२४॥**

**मा शुचस्त्वं महाभागे पुत्रार्थं पुण्यभा गिनि।  
निहतो वासुदेवेन तव पुत्रः समेष्यति॥२५॥**

**भयः [खलक्षणोपिर्तस्त्वसुर्च](# "क. ख. च. छ, ") महामतिः।  
प्रदकादेति च वे नाम पुनरस्य भविष्यति॥२६॥**

**विहीनश्वासुरभीवैदेवत्वेन समन्वितः।  
इन्द्रत्वं भोक्ष्यते भद्रे स्मदेयर्नमस्कृतः॥२७॥**

**सुखी भव महाभागे तेन पुत्रेण वै सदा।  
\[कन प्रकार्य त्वया देवि भवार्थदं च कस्यचित्‌॥२८॥**

**वक्तव्यं ब्ञानभायैस्तत्संगोप्यं कुरु सव॑दा\]।  
एवमुक्त्वा गतो विभो नारदो युनिसत्तमः॥२९॥**

**कमलायाशोदरे तु जन्मास्यानुक्तमं पुनः।  
प्रदलादेति च वे नाम तस्य ख्यातं महात्मनः॥३०॥**

**बाल्यभाव॑ गतो विमाः कृष्णमेव व्यचिन्तयत्‌।  
नरसिहमसादेन देवराजोऽभवदिवि॥३१॥**

**—————————————————————————————————————————**

+क. ख. ग. घ, च. छ, झपुस्तकस्योऽयं पाठः।



**देवत्वं लभ्य चैवासावैन्द्रं पदमनुत्तमम्‌।  
मोक्षं यास्यति धर्मात्मा वैष्णवं धाम चोत्तमम्‌॥३२॥**

**असंख्याता महाभागाः सृष्टेभावा ह्यनेकशः।  
मोह एवं न कर्तव्यो ज्ञानबद्भिर्महात्मभिः॥३३॥**

**एतद्वः समाख्यातं यथा पृष्टं द्विजोत्तमाः।  
\[**\***अन्यं पृच्छत वैप्रश्नंसंदेहं वो भिनद्म्यहम्‌॥३४॥**

**विजयं देवतानां च दानवानां महाक्षयम्‌।  
कृतं हि देवदेवेन स्थापितं भुवनत्रयम्‌॥३५॥**

**ऋषय ऊचुः—**

**इन्द्रत्वं कस्य संजातं देवानां राज्यधारकम्‌।  
केन दत्तं त्वमाचक्ष्व विस्तराद्विजसत्तम॥३६॥**

**सूत उवाच—**

**विस्तरेण प्रवक्ष्यामि इन्द्रत्वं येन सत्तमाः\]।  
प्राप्तमेव महाभागा यथा पुण्यतमेन च॥३७॥**

**हतेषु तेषु दैत्येषु समस्तेषु महाहवे।  
अतिनष्टेषु पापेषु गोविन्देन महात्मना॥३८॥**

**ततो देवाः सगन्धर्वानागा विद्याधरास्तथा।  
संप्रोचुर्माधवं सर्वे बद्धप्राञ्जल्यस्ततः॥३९॥**

**भगवन्देवदेवेश हृषीकेश नमोऽस्तु ते।  
विज्ञापयामहे त्वां वै तत्सर्वमवधार्यताम्‌॥४०॥**

**शास्ता गोप्ता च पुण्यात्मा अस्माकं कुरु केशव।  
राजानं पण्यधर्माणं त्वमिन्द्रं लोकशासनम्‌॥४१॥**

**त्रैलोक्यस्य प्रजा देव यमाश्रित्य सुखं वसेत्‌॥४२॥**

**वासुदेव उवाच—**

**मम लोके महाभागा वैष्णवेन समन्वितः।  
तेजसा ब्राह्मणश्रेष्ठश्चिरकालं निवासितः॥४३॥**

**तस्य कालः प्रपूर्णश्च मम लोके महात्मनः।  
वसतस्तस्य विप्रस्य मद्भक्तस्य सुरोत्तमाः॥४४॥**

**तेजसा वैष्णवेनैव भवतां पालको हि सः।  
भविष्यति स धर्मोत्मा सर्वधर्मानुरञ्जकः॥४५॥**

**पालको धारकश्चैव स च ब्राह्मणसत्तमः।  
भविष्यति च धर्मात्मा भवतां त्राणकारणात्‌॥४६॥**

**अदित्यास्तनयश्चैव सुव्रताख्यो महामनाः।  
महाबलो महावीर्यः स च इन्द्रो भविष्यति॥४७॥**

**सूत उवाच—**

**एवं वरान्स देवेशो ददौ देबेभ्य उत्तमान्‌।  
देवा विजयिनः सर्वे विष्णना सह सत्तमाः॥**

**कश्यपं पितरं द्रष्टुंमातरं च ततो गताः॥४८॥**

**प्रणेमुस्ते महात्मानावुभावेतौसुखासनौ।  
ऊचुः प्राञ्ञलयः सर्वे हर्षेण महताऽन्विताः॥४९॥**

**युवयोश्चप्रसादेन देवत्वं हि गता वयम्‌।  
\[+ हर्षेण महताऽऽविष्टो देवान्वाक्यमुवाच सः\]॥५०॥**

**कश्यप उवाच—**

**यूयं वैसत्यधर्मेण वर्तमानाः सदैव हि।  
आवयोश्च प्रसादेन तपसश्च प्रभावतः॥५१॥**

**प्राप्तवन्तोभवन्तस्तु देवत्वं चाक्षयं पदम्‌।  
वरमेवं ददाम्येष बहुप्रीतिसमन्वितः॥५२॥**

**अमरा निर्जराश्चैव ह्यक्षयाथ भविष्यथ।  
सर्वकामसमृद्धार्थाःसर्वसिद्धिसमन्विताः॥**

**देवा नागाश्च गन्धर्वा मत्प्रसादान्महासुराः॥५३॥**

**विष्णुरुवाच—**

**वरं वरय भद्रं ते देवमातर्यशखिनि।  
मनसा चेप्सितं सर्वं तत्ते दद्मि सुनिश्चितम्‌॥५४॥**

**अदितिरुवाच—**

**पूर्वं पुत्रवती भूता प्रसादात्तव माधव।  
अमरा निर्जराः सर्वे चाक्षयाः पुण्यवत्सलाः॥५५॥**

**—————————————————————————————————————————**

\* क,ख, च. छ. झ, ड. पुस्तकस्थोऽयंपाठः।  
† क, ख. ग. घ, च. छ. झ. पुस्तकेष्वयं पाठः।



**अमी पुत्रा मया लब्धाः श्रुयतां मधुसूदन।  
[सुतरां](# "क. ख. च, झ. सुवरात्तव गोविन्द सर्वकामसमन्विताः। म") त्वं च गोविन्द सर्वकामसमृद्धिदः॥५६॥**

**मम गर्भे वसंश्चैव भवांश्च मम नन्दनः।  
त्वया पूत्रेण नित्यंच यथा नन्दामि केशव॥**

**एवं महोदयं नाथ पूरयस्व मनोरथम्‌॥५७॥**

**वासुदेव उवाच—**

**भवत्या देवकार्यार्थं गन्तव्यं मानुषं वपुः।  
तदाऽहं तव गर्भे वैवासं यास्यामि निश्चितम्‌॥५८॥**

**[युगे](# "क. ख. च. झ. गे वैदशमे प्रा।") द्वादशके प्राप्तेभूभारहरणाय वै।  
जमदग्निसुतो देवि रामो नाम द्विजोत्तमः॥५९॥**

**प्रतापी तेजसा युक्तः सर्वक्षत्रवधाय च।  
तव पुत्रो भविष्यामि [सर्वशस्रभृतां](# "क. ख. ज. झ, ढ, ") वरः॥६०॥**

**[चतुर्विशतिके](# "क. ख. ग. घ.ङ. च. छ. ज. झ. ट. ढ. सप्तविंशतिके।") प्राप्ते अेताख्ये तु तथा युगे।  
रामो नाम भविष्यामि तव पुत्र; पतिव्रते॥६१॥**

**\[पुनः पुरो भविष्यामि ततैव शण वाऽनपे\]।  
अष्टाविशतिके [प्राप्ते](# " क. ख. ग. घ. छ. झ. ट. प्ते युगे वैश्ये तथैव च। स") द्वापरान्ते युगे तदा॥६२॥**

**सर्वदेत्यविनाशार्थे भ्भारहरणाय च।  
वासुदेवोऽथ ते पुत्रो भविष्यामि न संशयः॥६३॥**

**इदानीं कुरु कल्याणि मदाक्यं धर्मसंयुतम्‌।  
स्वेलक्षणसेपननं सत्यधरमसमान्वितम्‌॥६४॥**

**सर्वं सेदं देवि पृत्रमुत्पाद्य सुन्दरम्‌।  
इन्द्रत्वं तस्य दास्यामि इन्द्रः सोऽपि भविष्यति॥६५॥**

**एवं सं भाषितं श्रुत्वा महाहरषसमन्विता।  
देषदेवपसादेन इन्द्रः पुत्रो भविष्यति॥६६॥**

**एवमस्तु महाभाग तव वाक्यं करोम्यहम्‌।  
ततस्ता देवताः सत्री जग्भुः खस्थानमेव हि॥**

**हरिणा सह ते सर्वे निरातङ्का मुदाऽन्विताः॥६७॥**

**सूत उवाच—**

**अदितिः कश्यपं प्राह ऋतुं पाप्य मनस्विनी।  
भगवन्दीयतां पुत्रः सुरेन्द्रपदभुञ्जकः॥६८॥**

**चिन्तयित्वा क्षणं विप्रस्तामुवाच मनखिनीम्‌।  
एवमस्तु महामागे तव पुत्रो भविष्यति॥६९॥**

**मलो्यस्यापि कती च यद्नभोक्ता स एव च।  
तस्याः शिरसि संन्यस्य खहस्तं च द्विनोत्तमः७०॥**

**तपश्चचार तेजस्वी विष्णुलोकं बसन्षदा।  
तस्य पुण्यक्षयाज्जातं विष्णुलोकाद्विजोत्तमाः॥७१॥**

**पतनं [कर्मबरतस्ततस्तस्या](# "क. ख. च. छ. झ. ड. “शतः सुव्रतस्य द्विजस्य च। पु") द्विजोत्तमाः।  
पुण्यगर्भं गतो विष अदित्यास्तु महातपाः॥७२॥**

**इन्द्रत्वं भोकुकामार्थ सत्यपुण्येन कर्मेणा।  
गर्भ दधार सा देवी पण्येन तपसा किल॥७३॥**

**तपस्तेपे [निरालस्या](# "क. ख. घ. च. छ. झ. निरालम्बा।") वनवास गता सती।  
दिव्यं वर्षशतं यातं तपन्त्यां देवमातरि॥७४॥**

**अतप्यत तपस्तीव्रं [प्करं](# " क.ख.च. छ. झ, दुश्चरं देवबराह्मणैः। त") देवतासुरेः।  
तस्यास्तु तपसा तेन तेजसा च समन्विता॥७५॥**

**सूर्यतेजःप्रतीकाशा द्वितीय इव भास्करः।  
शुशुभे सा यथा दीप्ता परमं ध्यानमास्थिता॥७६॥**

**रूपेणाधिकतां याता तपसस्तेजसा तदा।  
लयध्यानपरा सा च वायुभक्षा [तपस्विनी](# "क ख. च. छ. झ. मनस्विनी।")॥**

**अधिकं जुशुभे देवी दक्षस्य तनया तदा॥७७॥**

**सिद्धाश्च ऋषयः सर्वे देवाश्वापि महौजसः।  
स्तुवन्ति तां महाभागां रक्षन्ति च सुतत्पराम्‌॥७८॥**

**पूर्णे बषेशते तस्या विष्णुस्तत्र समागतः।  
तामुवाच पहाभागामदितिं तपसाऽन्विताम्‌॥७९॥**

**देवि ग्भः सुसंपणैः सूतिकालः भवतैते।  
तवैव [तपस](# "क.ख.ग.घ. च, छ. झ. ट. “सा तुष्ट")पृष्ठस्तेजसा च परवधितः॥८०॥**

———————————————————————————————————————————————————

\*क. ख. च.पृस्तकस्योऽयं पाठः।



**अद्यैव गर्भमेतं त्वं मुञ्च मुञ्च यशस्विनि।  
एवमाभाष्य देवेशः स जगाम स्वकं गृहम्‌॥८१॥**

**असूत पत्रं सा देवी काले प्राप्तेमहोदये।  
सुपुत्रं दीप्तिसंयुक्तं द्वितीयमिव भास्करम्‌॥८२॥**

**[सुभगं](# "क ख. ग घ. च. छ. झ. ट.सुभुजं।") चारुपर्वाङ्गं सर्वलक्षणसंयुतम्‌।  
चतुर्बाहुं महाकायं लोकपारं सुरेश्वरम्‌॥८३॥**

**तेजोज्वालासमाकीर्णं चक्रप्नसुहस्तकम्‌।  
चन्द्रविम्बानुकारेण वदनेन पहामभम्‌॥८४॥**

**राजमानं महामाङ्गं तेजसा वैष्णवेन च।  
अन्यश्च लक्षणेदिव्यैदिव्यभावेरलंकृतम्‌॥८५॥**

**सर्वलक्षणसंपूर्णं चन्द्रास्यं कमलेक्षणम्‌।  
आजग्मुस्तत्र ते देवा ऋषयो वेदपारगाः॥८६॥**

**गन्धर्वाश्च ततो नागाः सिद्धा विद्याधरास्तथा।  
ऋषयः सप्त ते दिव्याः पूर्वापरमहौजसा॥८७॥**

**अन्ये च मुनयः पुण्याः पुण्यमङ्गलदायिनः।  
आजग्मुस्ते महात्मानो हर्षनिर्भरमानसाः॥८८॥**

**तस्मिञ्जाते महाभागे भगवन्तो(ति) महौजसि।  
आजग्मुर्देवताः स्वे पर्वतास्तु तपस्विनः॥८९॥**

**क्षीराद्याःसागराः सर्वे नद्यश्चैव तथाऽमलाः।  
मूर्तिमन्तस्ततः सर्वे ये चान्ये हि चराचराः॥९०॥**

**मङ्गलैस्तु महोत्साहं चक्र सर्वे सुरेश्वराः।  
ननृतुआप्सरःसंघा गन्धवौ लखितं जगुः॥९१॥**

**वेदमश्रैस्ततो देवा ब्राह्मणा वेदपारगाः।  
स्तुवन्ति ते महात्मानं सुतं वै कश्यपस्य च॥९२॥**

**ब्रह्मा विष्णुश्च सद्र वेदाश्रेव समागताः।  
साङ्गोपाङ्ग संयुक्तास्तस्मिञ्चाते महौजसि॥९३॥**

**मङ्गलं चक्रिरे सर्वे गीतपुण्येमेहोत्सनेः।  
हषेण निर्भराः सर्वे पूजयन्तो महौजसः॥९४॥**

**ब्रह्माद्याश्च जरयो देवाः कश्यपो5थ बृहस्पतिः।  
चक्रिरे नामकर्मादि तस्यैव हि महात्मनः॥९५॥**

**वसुद त्तेति विख्यातो वसुदेति पुनस्तव।  
आखण्डलेति त्वन्नाम मरुत्वान्नाम ते पुनः॥९६॥**

**मघवा च बिडौजास्त्वं पाकशासन इत्यपि।  
[शक्रशैव](# "क.ख. च. छ. झ. शह्खश्चै।") हि विख्यात इनद्रभरैमेति ते स॒तः॥९७॥**

**इत्येतानि च नामानि तस्यैव च महात्मनः।  
चक्रुश्च देवताः सर्व संतुष्टा हृष्टमानसाः॥९८॥**

**स्नानंते कारयामासुः संस्काराश्च महासुराः।  
विश्वकर्माणमाहूय ददुराभरणानि॥९९॥**

**तानि पुण्यानि दिव्यानि तस्मै ते तु महात्मने।  
जाते तस्मिन्महाभागे देवराजे महात्मनि॥१००॥**

**एवं णदं ततः प्रापुः सर्वे देवा महौजसः।  
पुण्ये तिथौ तथा [कसे](# "क ख. ग घ. च. छ. झ. लग्ने।") सुमद महामतिः॥१०१॥**

**इन्द्रतरे स्थापितो देवेराभिषिक्तः सुमङ्गलः।  
प्राप्तमैन्द्रं पद तेन पसादात्तस्य चक्रिणः॥१०२॥**

**तपश्चकार तेजस्वी वसुदत्तः सुरेश्वरः।  
उग्रेण तेजसा युक्तो वज्रपाशाङ्कुशायुधः॥१०३॥**

**सूत उवाच—**

**उग्रं समस्तं तपसः प्रभावं विलोक्य शुक्रो निजगाद गाथाम्‌।  
लोकेषु चान्यो न भविष्यतीति यथा हि [चायं](# "क ख. ग घ. च. छ. झ. ड.") च सुदशनीयः॥१०४॥**

**विष्णोः प्रसादात्तपसा महात्मना संप्राप्तमैश्वर्यमिहैव दिव्यम्‌।  
अनेन तुल्यो न भविष्यतीति लोकेषु चान्यस्तपसोग्रवीर्यः॥१०५॥**

इति श्रीमहापुराणे पाग्मे भूमिखण्डे देवासुरैरिन्द्राभिषिको नाम पशचमो ऽध्यायः॥५॥  
**आदितः श्लोकानां समष्ट्यङ्काः—३४७१**  
अथ षष्ठोऽध्यायः।  
——————

**सूत उवाच—**

**[कश्यपस्य](# "क. ख. च. छ. झ. ढ. 'स्यप्रिया भार्याद।")च भार्याऽन्या दनुर्नाम तपस्विनी।  
पुत्रशोकेन संतप्ता संमाक्षा दितिमन्दरम्‌॥१॥**



**रुदमाना प्रणम्यैव पादपद्मयुगं तदा।  
दुःखेन महता प्राप्ता दितिस्तां प्रत्यबोधयत्॥२॥**

दितिरुवाच—

**तवैव हि महाभागे किमिदं रोदकारणम्।  
पुत्रिण्यश्चैकपुत्रेण लोके नार्यो भवन्ति वै॥३॥**

**भवती शतपुत्राणां गुणिनामपि भामिनी।  
माता त्वमसि कल्याणि [शुम्भादीनां](# "क. ख. च. छ. झ. द्दुण्डादीनां।") महात्मनाम्॥४॥**

**कस्माद्दुःखं त्वया प्राप्तमेतन्मे कारणं वद।  
हिरण्यकशिपू राजा हिरण्याक्षो महाबलः॥५॥**

**यस्याः पुत्रौ महात्मानौ महावलपराक्रमौ।  
कस्माद्दुःखं महज्जातं तस्माच्चैव सखे वद॥६॥**

**\[\*एवमाभाष्य सा देवी तां दितिर्दुःखसंयुताम्\]।  
आख्याहि कारणं सर्व यस्माद्रोदिषि सांप्रतम्॥७॥**

**एवमाभाष्य तां देवीं विरराम मनस्विनी॥**

दनुरुवाच—

**पश्य पश्य महाभागे सपत्न्याश्च मनोरथम्।  
परिपूर्ण कृतं तेन देवदेवेन चक्रिणा॥८॥**

**यथा पूर्व वरो दत्तो ह्यदित्यै देवि [विष्णुना](# "क. ख. ग. घ. ङ. छ.झ. श्रूयताम्।")।  
[तथेदानीं](# "क. ख. ग. घ. ङ. च. छ. ज. झ. ट. ड. ढ.'नीसुपुत्राख्यं दत्तं देवेन सांप्रतम्।' क.") च पुत्राय तस्या दत्तो वरो महान्॥९॥**

**कश्यपाद्विश्रुतो जातस्त्रैलोक्यपालकः सुतः।  
इन्द्रत्वं तस्य वै दत्तं तव पुत्राद्विहृत्य च॥१०॥**

**मनोरथैस्तु संपूर्णा अदितिः सुखवर्धिनी।  
कनीयान्त्रसुदत्तश्च तस्य पुत्रश्च संप्रति॥ **

**ऐन्द्रं पदं सुदुष्प्राप्यं देवैः सार्ध भुनक्ति च॥११॥**

दितिरुवाच—

**कस्मात्पदात्परिभ्रष्टो मम पुत्रो महामतिः।  
अन्ये च दानवा दैत्यास्तेजोभ्रष्टाः कथं सखे॥१२॥**

**तस्य त्वं कारणं ब्रूहि त्रिस्तरेण यशस्त्रिनि।  
तामाभाष्य दितिर्वाक्यं विरराम सुदुःखिता॥१३॥**

दनुरुवाच—

**देवाश्च दानवाः सर्वे क्रोधाच्च संगरं गताः।  
तत्र युद्धं महज्जातं दैत्यसंक्षयकारकम्॥१४॥**

**देवैश्च विष्णुना युद्धे मम पुत्रा निपातिताः।  
तथैत्र तत्र पुत्राश्च हता देवेन चक्रिणा॥१५॥**

**वने गजान्यथा सिंहो द्रावयेत्स्वेन तेजसा।  
तथा ते मामकाः पुत्रा निहताः शङ्खपाणिना॥१६॥**

**कालनेमिमुखं सैन्यं दुर्जयं यत्सुरासुरैः।  
नाशितं मर्दितं सर्वे द्रावितं [विकलीकृतम्](# "क.ख. च. छ. झ. विदलि। क.ख. घ. च. छ.झ.ट.")॥१७॥**

**स्त्रीयाचिभिर्यथा वह्निस्तृणानि ज्वालयेद्वने।  
तथा दैत्यगणान्सर्वाग्भिर्दहत्येव केशवः॥१८॥**

**मम पुत्रा मृता देवि बहुशस्तव नन्दनाः।  
वह्नि प्राप्य यथा सर्व शलभा यान्ति संक्षयम्॥१९॥**

**तथा ते दानवाः सर्वे हरिं प्राप्य क्षयं गताः।  
एवमेव हि वृत्तान्तं दितिः शुश्राव दारुणम्॥२०॥**

दितिरुवाच—

**वज्रपातोपमं भद्रे वदस्येवं कथं मम।  
एवमाभाष्य तां देवी मूर्छिता निपपात ह॥२१॥**

**हा हा कष्टं महज्जातं [बहुदुःखं](# "क. ख. ग. घ. च. छ. झ. ट. ड. हुदुःखप्रदायक'.") प्रतापकम्।  
रुरोद करुणं साऽपि पुत्रशोकसुपीडिता॥२२॥**

**तां दृष्ट्वा स मुनिश्रेष्ठ उवाच वचनं शुभम्।  
मा रोदिषि च भद्रं ते नैवं शोचन्ति त्वद्विधाः॥२३॥**

**सत्त्ववन्तो महाभागे [लोभमोहे](# "क. ख. ग. घ. ङ. च. छ. ज. झ. ट. ड. ")वर्जिताः।  
कस्य पुत्रा हि संसारे कस्य देवि सुबान्धवाः॥२४॥**

—————————————————————————————————————————

\* क. ख.च. छ. झ. पुस्तकस्थोऽयंपाठः।



**नास्ति कस्य हि [केनापि](# "क. ख. च. छ. त 'पि संबन्धो देवि श्रूयताम्। द।") तत्सर्वं श्रूयतां प्रिये।  
दक्षस्यापि सुता पूयं सुन्दर्यचैव मामकाः॥२५॥ **

**भवतीनामहं भर्ता भरकः पूरकः शुभे।  
पोषकः पालकचैव रक्षकोऽस्मि वरानने॥२६॥ **

**कस्माद्वैरं कृतं क्रूरैरसुरैरजितात्मभिः।  
तव पुत्रा महाभागे सत्यधर्मविवर्जिताः॥२७॥ **

**तेन दोषेण ते सर्वे तव दोषेण वै शुभे।  
निहता वासुदेवेन देवैश्च सुनिपातिताः॥२८॥**

**तस्माच्छोको न कर्तव्यः [सत्यमोक्षविनाशनः](# "क. ख. च. छ. झ. 'त्यसौख्यवि।")।  
शोको हि नाशयेत्पुण्यं क्षयात्पुण्यस्य नश्यति॥२९॥**

**तस्माच्छोकं परित्यज्य [विघ्न्नरूपं](# "क. ख. च. छ. झ. रिपुरूपं।") वरानने।  
आत्मदोषप्रभावेन दानवा मरणं गताः॥३०॥**

**देवा निमित्तभूताश्च नाशिताः स्वेन कर्मणा।  
एवं ज्ञात्वा महाभागे समागच्छ सुखं प्रति॥३१॥ **

**एवमुक्त्वा महायोगी तां प्रियां दुःखभागिनीम्।  
[विषादाच्च](# "क. ख. च. छ. श. विवादा।") निवृत्तोऽसौ विरराम महामतिः॥३२॥**

इति श्रीमहापुराणे पाद्ये भृमिखण्डे दितिविलापो नाम षष्ठोऽध्यायः॥६॥  
**आदितः श्लोकानां समष्ट्यङ्काः—३५०३  
——————**

अथ सप्तमोऽध्यायः।  
**——————**

दितिरुवाच—

**सत्यमुक्तं त्वया नाथ सर्वमेव न संशयः।  
भर्तृस्नेहं परित्यज्य गता सापत्नजं द्विज॥१॥**

**अभिमानेन दुःखेन मानभङ्गेन सत्तम।  
महादुःखेन संतप्ता करिष्ये प्राणमोचनम्॥२॥**

कश्यप उवाच—

**श्रूयतामभिधास्यामि यथा शान्तिर्भविष्यति।  
न कः कस्य भवेत्पुत्रो न माता न पिता शुभे॥३॥ **

**न भ्राता बान्धवाः कस्य न च स्वजनबान्धवाः।  
एवं संसारसंबन्धो मायामोहसमन्त्रितः॥४॥ **

**स्वयमेव पिता देवि स्वयं माताऽथ बान्धवाः।  
स्वयं स्वजनवर्गश्च स्वयं [सर्वः](# "क. ख. च. छ. झ. धर्मः।") सनातनः॥५॥**

**आचारेण नरो देवि सुखित्वमुपजायते।  
अनाचारेण पापेन नाशं याति तथा ध्रुवम्॥६॥**

**क्रूरयोनिं प्रयात्येवं नरो देवि न संशयः।  
कर्मणा सत्यहीनेन महापापेन मोहितः॥७॥**

**रिपुत्वं वर्तते मर्त्यः प्राणिनां नित्यसंस्थितः।  
सत्येन वर्तते मर्यो यदा लोके प्रिये शुभे॥**

**तदा तस्य भवन्त्येषं मित्राः सर्वत्र [भाविनि](# "क. ख. च. छ. झ. भामिनि।")॥८॥**

**कृषिकारो यदा देवि क्षेत्रे बीजं सुसंस्थितः।  
यादृशं तु वपत्येव तादृशं फलमश्रुते॥९॥**

**तथा तव च वपुत्रश्च पुत्रैश्च साधुभिः स्पर्धितं सह।  
कर्मणस्तस्य [तस्मात्त्वं](# "क. ख. च. छ. झ. तत्प्राप्तं।") फलं भुङ्क्ष्व सुसंस्थितम्॥१०॥**

**तव पुत्रा [महाभार्गे](# "क. स्व. च. च. छ. 'गे सत्यशा'।") तपःशान्तिविवर्जिताः।  
तेन पापेन ते सर्वे पतिता वै महत्पदात्॥११॥**

**एवं ज्ञात्वा शमं गच्छ मुञ्च दुःसं सुखं [तथा](# "क. ख. ग. च. च. छ. ट. ब्रज।")।  
कस्य पुत्राश्च मित्राणि कस्य स्वजनबान्धवाः॥ **

**आत्मकर्मानुसारेण फलं भुअन्ति जन्तवः॥१२॥**

**परार्थे चिन्तनं देवि तत्त्वज्ञानेन पण्डिताः।  
न कुर्वन्ति महात्मानो व्यर्थमेवं न संशयः॥१३॥ **

**पञ्चभूतात्मकं कार्य केवलं संधिजर्जरम्।  
आत्मामित्रं कृतं तेन सर्वे देवि निशामय॥१४॥**

**आत्मा नामः महापुण्यः सर्वगः सर्वदर्शकः।  
सर्वसिद्धिस्तु सर्वात्मा सात्त्रिकः सर्वसिद्धिदः॥१५॥**



**एवं सर्वमयो देवि भ्रमत्येको निरञ्जनः।  
भ्रमता निर्जने येन मूर्तिमन्तो द्विजोत्तमाः॥१६॥**

**चत्वारो दर्शिताः पुण्या बुद्धिमन्तो महौजसः।  
पञ्चमः [श्वसनश्चैव](# "क. ख. घ. ङ. च. छ.ड. ढ. 'व्र कुर्वाण मन्त्रमे।")पूर्वाणां मित्रमेव च॥१७॥**

**अथो आत्मा समायातो ज्ञानसाहाय्य एव वा।  
स तान्दृष्ट्वा महात्मा वै ज्ञानमात्मा समब्रवीत्॥**

**\[\*ज्ञानं [पश्य](# "च. छ. ज. ड. ढ. “श्यसमीपस्था”।")अमी पञ्च मन्त्रयन्तः [परस्परम्](# "क. ख. ग. घ. ङ. च. छ. ज. झ. ड. ढ. म्। एतान्गत्वा ब्रवीहि त्वं यू।")।  
गच्छ त्वं मम वाक्येन यूयं क इति पृच्छ ह॥१९॥**

**ज्ञानं वाक्यं परं श्रुत्वा सार्थस्तस्य महात्मनः।  
तदाहाऽऽत्मानमाराध्यमेतैः किं ते प्रयोजनम्॥**

**तत्त्वतो ब्रूहि तत्सर्वे भवाञ्शुद्धो हि सर्वदा॥२०॥**

आत्मोवाच—

**एते पञ्च महाप्राज्ञा रूपवन्तो मनस्विनः।  
गत्वा संदर्शयाम्येतानाभाष्ये ज्ञान श्रूयताम्॥२१॥**

**भव्यानेतान्प्रवक्ष्यामि पञ्चमीं गतिमागतान्।  
दूत त्वं गच्छ भो ज्ञान कुशलो दूतकर्मणि॥२२॥**

ज्ञानमुवाच—

**त्वमात्मश्रूयतां वाक्यं सत्यं सत्यं वदाम्यहम्।  
एतेषां संगतिंस्तात कार्या नैव त्वया कदा॥२३॥**

**\[\* पञ्चानामपि शुद्धात्मन्न कार्या शुभमिच्छता।  
भवतः संगतिं मोह इच्छत्येष महामते॥२४॥**

\[आत्मोमुवाच—

**एतेषां संगति ज्ञान कस्माद्वारयते भवान्।  
तन्ये त्वं कारणं ब्रूहि याथातथ्येन पण्डित॥२५॥**

ज्ञानमुवाच\]—

**एतेषां सङ्गमात्रात्तु महदुःखं भविष्यति।  
दुःखमूला हि पञ्चैव शोकसंतापकारकाः॥२६॥**

**एवमस्तु महाप्राज्ञ करिष्ये वचनं तव।  
ज्ञानमाभाष्य स ह्यात्मा ध्यानेन सह संगतः॥ २७॥**

कश्यप उवाच—

**ततः पञ्चैव ते तत्राद्राक्षुरात्मानमेत्र तम्।  
बुद्धिमुचुः समाद्धूय संगत्याऽऽत्मानमेत्र हि॥२८॥**

**दूतत्वं कुरु कल्याणि ह्यस्माकमात्मना सह।  
पञ्चतत्त्वा महात्मानो विश्वस्य धारकाः शुभाः॥२९॥**

**भवन्तं मित्रमिच्छन्ति इत्याभाष्य महामतिम्।  
गत्वा बुद्धे त्वया कार्य कर्तव्यं सांप्रतं व्रज॥३०॥**

**एवमस्तु महाभागाः करिष्ये कार्यमुत्तमम्।  
एवमाष्य तान्सा वै गता श्ह्यात्मानमेत्र तम्॥३१॥**

**अहं बुद्धिर्महाभाग भवन्तं समुपागता।  
[दूतत्वे](# "क. ख. च. छ. झ. त्वे भवतां पार्श्वे तेषां।") महतां पार्थात्तेषां त्वं वचनं शृणु॥३२॥**

**भवन्मैत्री समिच्छन्ति [खेक्षां](# "क. ख. च.छ. झ. तेजाद्याः।") पश्च चाऽऽत्मकाः।  
कुरु मैत्रींमहाप्राज्ञ जहि [ध्यानं](# "च. स्नानं।") सुदूरतः॥३३॥**

ज्ञानमुवाच—

**न कर्तव्यस्त्वया चाऽऽत्ममैतेषां वै समागमः।  
एषां संसर्गमात्रेण महदुःखं भविष्यति॥३४॥**

**मया ज्ञानेन हीनस्त्वं कथं कर्म करिष्यसि।  
एवमेव न [कर्तव्यमेतेषां](# "क. ख. च. छ. झ. र्तव्यं त्वया देव वचः शृणु। गं।") वै समागमः॥३५॥**

**गर्भवासो हि भवतो भविष्यत्यन्यथा विभो।  
ज्ञानेनैत्र मया हीनो ह्यज्ञानं यास्यसि ध्रुवम्॥३६॥**

**एवमुक्त्वा तमात्मानं त्रिरराम महामतिः।  
ततस्तामागतां बुद्धिमात्मा प्रोत्राच निश्चितम्॥३७॥**

**ज्ञानध्यानौ महात्मानावात्मनो मम शोभनौ।  
तत्र यानं न मे युक्तं तद्बुद्धे किं करोम्यहम्॥३८॥**

—————————————————————————————————————————

\*क. ख. ग. घ. ङ. च. छ. ज झ. ट. ड.ढ. पुस्तकस्योऽयं पाठः।  
+क. ख. ग. घ. ङ. च. छ. ज झ. ट. ड.ढ.पुस्तकस्थोऽयं पाठः।  
\*क. ख. ग. घ. च. छ. ज झ. ड. पुस्तकस्थोऽयं पाठः।



**एवं श्रुत्वा गता बुद्धिस्तेषां पार्श्वे यशस्विनी।  
समाचष्टे समग्रं तत्कथनं ज्ञानध्यानयोः॥३९॥**

**ततस्ते पञ्चकाः सर्वे आत्मानं प्रति जग्मिरे।  
मैत्रमेव प्रतीच्छामो भवतो नित्यमेव हि॥४०॥**

**यस्माच्छुद्धोऽसि लोकेश तस्मात्त्वां समुपागताः।  
स्वयमेव विचार्यैव युत्तरं नः प्रदीयताम्॥४१॥**

आत्मोवाच—

**यूयं पञ्चैव संप्राप्ता मम मैत्रं समिच्छथ।  
स्वीयं गुणं प्रभावं च कथयन्तु ममाग्रतः॥४२॥**

भूमिरुवाच—

**सर्वकार्यस्य संस्थानं चर्ममांससमन्वितम्।  
\[अस्थिमूलदृढत्वं च नखलोमसमन्वितम् \]॥४३॥**

**प्रभावो हि महाप्राज्ञ कायमध्ये ममैव हि।  
नासिकागमनो गन्धः स मे भृत्यो महामनाः॥४४॥**

आकाश उवाच—

**अहमाकाशकः प्राप्तो मम काये प्रभावकम्।  
श्रूयतामभिधास्यामि परब्रह्मस्वरूपिणे॥४५॥**

**बाह्यान्तरावकाशश्च शून्यस्थाने वसाम्यहम्।  
ममैव भृत्यौ श्रवणे श्रवणार्थ प्रतिष्ठितौ॥४६॥**

[वायुरुवाच](# "क. ख. ङ. च. छ. झ. ड ढ. 'च—पञ्चरूपेण तिष्ठामि क।")—

**यत्स्त्ररूपेऽथ निःश्वासे करोम्येवं [शुभाशुभम्](# "क. ख. ग. घ. ङ. छ. झ. ट. ड. ढ. म्। चर्मकाये स्थितोऽमात्यं शृणुष्वाऽऽत्मन्गुणं हि मे। ते।")।  
कर्म काये स्थितं नित्यं स्पर्शाख्यस्तत्रमे गुणः॥४७॥**

तेज उवाच—

**काये सूर्यस्य वै नित्यं विनियोगं करोम्यहम्।  
सबाह्याभ्यन्तरं सर्वे [ट्रैव्याद्रव्यं](# "क. ख. च. छ. झ. दुष्टादुष्टं।") प्रदर्शये॥४८॥**

**तत्र [नैत्रे](# "क. ख. ग. घ. ङ. च. छ. ज. छ. ट. ड. ढ नेत्रावमात्यौ मे मम राज्यप्र।") च भृत्यौ मे द्रव्यलब्धप्रसाधकौ।  
एवं मयाऽऽत्मव्यापारस्तवाग्रे कथितः परः॥४९॥**

आप ऊचुः—

**शुक्रं मञ्जा तथा लाला पलं त्वक्संधिसंस्थितम्।  
रुधिरं प्रेषयामो वै कायमध्ये स्थिता वयम्॥५०॥**

**संपोषयामोऽहर्निशममृतेन कलेवरम्।  
एवंमयः सुव्यापारः कायपत्तनकेऽर्पितः॥**

**अमात्यं रसनां विद्धि रसास्वादकरीं पराम्॥५१॥**

नासिकोवाच—

**सुगन्धेन परां पुष्टिं कायस्यापि करोम्यहम्।  
दुर्गन्धं तु परित्यज्य काये सर्वं प्रदर्शये॥५२॥**

**बुद्धियुक्ता महाभाग तस्या भावेन भाविता।  
स्वामिकार्याय कायेऽस्मिन्नर्ह तिष्ठामि निश्चला॥५३॥**

**गन्धं मम गुणं विद्धि द्विविधं यत्प्रवर्तितम्॥५४॥**

श्रवणे ऊचतुः—

**कार्याकार्यादिकं [शब्दं](# "च सर्वे।") लोकैरुक्तं शुभाशुभम्।  
शृणुयाव सुकायस्थौ सत्यासत्यं प्रियाप्रियम्॥५५॥**

**शब्दो हि मे गुणः प्रोक्तो मम व्यापार एव हि।  
योजयामि न संदेहो यदा बुद्धिः प्रपूरयेत्॥५६॥**

त्वगुवाच—

**पञ्चरूपात्मको वायुः शरीरेऽस्मिन्व्यवस्थितः।  
सबाह्याभ्यन्तरां चेष्टां तेषां जानामि निश्चितम्॥५७॥**

**शीतोष्णमातपं वर्ष वायोः स्फुरणमेव च।  
सर्व जानामि संस्पर्शादङ्गश्लेषादिकं नृणाम्॥५८॥**

**स्पर्श एव गुणो मह्यमेतत्सत्यं वदाम्यहम्।  
एवं हि ते समाख्यातो ह्यात्मव्यापार एव हि॥५९॥**

—————————————————————————————————————————

\* क. ख. ग. ङ. च. छ. ड. ढ. पुस्तकस्थोऽयंपाठः।



नेत्रे ऊचतुः—

**संसारे यानि रूपाणि भव्याभव्यानि सत्तम।  
यदा प्रेरयते बुद्धिस्तदा पश्याव नान्यथा॥६०॥ **

**वसावः कायमध्ये वै रूपं गुण इहाऽऽवयोः।  
एवं व्यापार उक्तो नौ कायमध्ये महामते॥६१॥**

जिह्वोवाच—

**बुद्धियुक्ता ह्यहं तात रसभेदान्विचारये।  
\[क्षारमाम्लादिकं सर्व नीरसं स्वादु चिन्तये\]॥६२॥**

**व्यापारेण ह्यनेनापि नित्ययुक्ता वसाम्यहम्।  
\['इन्द्रियाणां हि सर्वेषां बुद्धिरेव प्रणायकः \]॥६३॥**

**एवं पञ्च समायातानीन्द्रियाणि प्रिये शृणु।  
स्वीयानि यानि कर्माणि कथयन्ति पुनः पुनः॥६४॥ **

**अथ बुद्धिः \[\* समायाता तमुवाच महामतिम्।  
मद्विहीनो यदा कायस्तदा नश्यति नान्यथा॥**

**तस्मात्त्वं मां\] समास्थाय प्रवर्तस्व महामते॥६५॥**

**अथ कर्म समायातमात्मानमिदमब्रवीत्।  
अहं कर्म महाप्राज्ञ तव पार्श्व समागतम्॥६६॥**

**त्वां प्रेषयाम्बर्ह तात यथा वै येन गच्छ ह।  
एवमाकर्ण्य तत्सर्वमात्मा प्रोवाच तान्प्रति॥६७॥**

**यूर्य पश्चात्मका युक्ताः सर्वसाधारणाः [किल](# "च. 'ल। कस्मान्मंत्रं समिच्छन्ति पञ्चात्मका ममैव हि। ब्रु।")।  
तस्मान्मैत्रं समिच्छामि तत्र पञ्चात्मकं प्रति॥**

**ब्रुवन्तु कारणं सर्वे ममाग्रे सर्वमेव तत्॥६८॥**

पञ्चात्मका ऊचुः—

**अस्मत्सङ्गप्रसङ्गेन पिण्डमेव प्रजायते।  
[तस्मिन्पिण्डे](# "क. ख. च. छ. झ. 'ण्डे यदा दे'।") महादेव भवान्वसति सुव्रत॥६९॥**

**तिष्ठामो ह वयं सर्वे प्रसादात्तव तत्र हि।  
एतस्मात्कारणान्मैत्रमिच्छामस्तव नित्यशः॥७०॥**

आत्मोवाच—

**एवमस्तु महाभागा भवतां प्रियमेव च।  
करिष्ये नात्र संदेहो मैत्रं हि प्रीतिकारणात्॥७१॥**

**वार्यमाणो महाभागो ज्ञानेनापि महात्मना।  
ध्यानेन च महात्माऽसौ तेषां संगतिमागतः॥७२॥**

**स तैः प्रमोहितस्तत्र रागद्वेषादिभिस्तदा।  
पञ्चतत्त्वत्रसमायुक्तः कायवं गतवान्प्रभुः॥७३॥**

**यदा गर्भेसमायातो विष्ठामूत्रसमाकुले।  
दुर्गन्धे पिच्छिलावर्ते पतितस्तैः सुसंयुतः॥७४॥**

**अङ्गेन व्याकुलो भूतः पञ्चात्मकानुवाच सः।  
भो भोः पञ्चात्मकाः सर्वे शृणुध्वं वचनं मम॥७५॥**

**भवतां हि प्रसङ्गेन महादुःखेन मोहितः।  
नन्वस्मिन्पिच्छिले घोरे पतितोऽस्मि महाभये॥७६॥**

पञ्चात्मका ऊचुः—

**तावत्संस्थीयतां राजन्यावगर्भ प्रपूरयेत्।  
पश्चान्निर्गमनं ते वै भविष्यति न संशयः॥७७॥**

**अस्माकं हि भवान्स्वामी कायदेशे व्यवस्थितः।  
\[ राज्यमेवं प्रकर्तव्यं सुखभोक्ता भविष्यसि॥७८॥**

**तेषां तद्वचनं श्रुत्वा चाऽऽत्मा दुःखेन पीडितः\]।  
गन्तुमिच्छन्नसौ तस्मात्पलायनपरोऽभवत्॥७९॥**

इति श्रीमहापुराणे पाद्मे भूमिखण्डे देवासुरप्रकरणे शरीरोत्पत्तिकथनं नाम सप्तमोऽध्यायः॥७॥

**आदितः श्लोकानां समष्ट्यङ्काः—३५८२**  
——————  
अथाष्टमोऽध्यायः।  
——————

कश्यप उवाच—

**स गर्यो व्याकुलो जातः खिद्यमानो दिने दिने।  
दुःखक्रान्तो हि धर्मात्मा सर्वपीडाभिपीडितः**

—————————————————————————————————————————

\* क. ख. ङ. च. छ. ज. झ. ड. ढ.पुस्तकस्थोऽयंपाठः।  
+क. ख.च. छ.झ. पुस्तकस्थोऽयंपाठः।  
\* क. ख. ग. ङ. च. छ.झ. ड. ढ.पुस्तकस्थोऽयंपाठः।  
+क. ख. ङ. च. छ. ज. झ. ड. ढ.पुस्तकस्थोऽयंपाठः।



**अधोमुखस्तु गर्भस्थो मोहजालेन बन्धितः।  
आधिव्याधिसमाक्रान्तो हाहाभूतो विचेतनः॥**

**दुःखेन महताऽऽविष्टो ज्ञानमाह प्रपीडितः॥२॥**

आत्मोवाच—

**तव वाक्यं महाप्राज्ञ न कृतं तु मया तदा।  
ध्यानेन वार्यमाणोऽपि पतितो मोहसंकटे॥**

**तस्माद्रक्ष महाप्राज्ञ गर्भवासात्सुदारुणात्॥३॥**

ज्ञानमुवाच—

**मया त्वं वारितो त्यात्मन्कृतं वाक्यं न चैव मे।  
पञ्चात्मकैर्महाक्रूरैः पातितो गर्भसंकटे॥४॥**

**इदानीं गच्छ त्वं ध्यानं तस्मात्त्वं प्राप्स्यसे सुखम्।  
गर्भवासाद्भविप्यते [मोक्षस्ते](# "ट. 'स्तेऽत्र न।") च न संशयः॥५॥**

**तस्य तद्वचनं श्रुत्वा ज्ञात्वा ज्ञानस्य तत्त्वताम्।  
ध्यानमाहूय प्रोवाच श्रूयतां वचनं मम॥६॥**

**त्वामहं शरणं प्राप्तो ध्यान मां रक्ष नित्यशः।  
एवमस्तु महाप्राज्ञ ध्यानमाह महामते॥७॥**

**एतद्वाक्यं ततः श्रुत्वा ह्यात्मा वै ध्यानमागतः।  
ध्यानेन हि समं गर्भे संस्थितो मोहवर्जितः॥८॥**

**\[\*यदा ध्यानं गतो त्यात्मा विस्मृतं गर्भजं भयम्।  
स द्वाभ्यां सहितस्तत्र ह्यात्मा मोहविवर्जितः\]॥९॥**

**चिन्तयज्ञेव वै [नित्यमात्मकं](# "ग. घ. “त्यमैश्वरं सु”।") सुखमेव हि।  
इतो निष्क्रान्तमात्रस्तु त्यजे पश्चात्मकं वपुः॥१०॥**

**एवं चिन्तयते नित्यं गर्भवासगतः प्रभुः।  
सूतिकाले तु संप्राप्ते प्राजापत्येन शोभने॥११॥**

**वायुना चालितो गर्भः प्राणेनापि बलीयसा।  
योनिर्विकाशमायाति चतुर्विशाङ्गुलं तदा॥१२॥**

**पञ्चविंशाङ्गुलो गर्भस्तेन पीडा विजायते।  
एवं संपीड्यमानस्तु मूर्छया मूर्च्छितः प्रिये॥१३॥**

**पतितो भूमिभागे तु ज्ञानध्यानसमन्वितः।  
प्राजापत्येन दिव्येन वायुना स पृथक्कृतः॥१४॥**

**भूमिसंस्पर्शमात्रेण ज्ञानध्याने तु विस्मृते।  
संसारमोहसंदग्ध आत्मा प्रियतया स्थितः॥१५॥**

**गुणदोषसमाक्रान्तो [महामोहसमन्वितैः](# "क. ख. च. छ. झ. तः। स्तन।")।  
खानपानादिकं सर्वमिच्छत्येव दिने दिने॥१६॥**

**एवं संपृष्टमानस्तु ह्यात्मा पञ्चात्मकैः सह।  
व्याप्यते इन्द्रियैः सर्वैर्विषयैः पापकारिभिः॥१७॥**

**वान्धवानां सुसंमोहे भार्यादीनां तथैव च।  
आकुलव्याकुलो देवि जायते च दिने दिने॥१८॥**

**२१ २२ महामोहेन संदग्धो मोहजालं गतः [प्रभुः](# "क. ख. च. छ. ञ. पुनः।")।  
कैवर्तन [यथा](# "क. ख. च. छ. झ. 'था बद्धः शफरो जालबन्धनैः। च०।") नद्यां शकुलो जातबन्धनः॥१९॥**

**चलितुं नैव शक्रोति तथा चाऽऽसीत्प्रवान्धितः।  
मोहजालैस्तु तैः सर्वैर्दृढबन्धैस्तु बन्धितः॥२०॥**

**एवमात्मा प्रपञ्चेन व्यापितो व्यापकेन हि।  
ज्ञानविज्ञानविभ्रष्टो रागद्वेषादिभिर्हतः॥२१॥**

**कामेन पीड्यमानस्तु क्रोधेनैव तथैव वा।  
प्रकृत्या कर्मणा बद्धो महामुढो विजायते॥२२॥**

**एवं मूढो यदाऽऽत्माऽसौ कामक्रोधवशं गतः।  
लोभरागादिभिः [सर्वैर्व्यापृतस्तैर्दुरात्मभिः](# "क. ख. च. छ. झ. “र्व्यापित”।")॥२३॥**

**इयं भार्या वयं पुत्र इदं मित्रमिदं गृहम्।  
एवं संसारजालेन महामोहेन बन्धितः।॥२४॥**

**पुत्रशोकादिभिर्दुःखैः संतप्तो ह्यनिशं तदा।  
जरया व्याधिभिश्चैव संग्रस्तश्चाऽऽधिभिस्तथा॥२५॥**

**एवमात्मा संप्रतप्तो दुःखमोहैः सुदारुणैः।  
अभिमानैर्मानभङ्गैर्नानादुःखैश्च खण्डितः॥२६॥**

**वृद्धत्वेन तथा देवि शबलत्वेन [पीडितैः](# "क. ख. घ. छ. झ. 'तः। वृद्धत्वे चिन्तते।")।  
दुःखं चिन्तयते नित्यं महाभूतो विचेतनः॥२७॥**

**रात्रौ स्वमान्प्रपश्येत दिवा चैतन्यवर्जितः।  
वैकल्येन स मोहेन व्याप्तो देवि दिने दिने॥२८॥**

———————————————————————————————————————————————————

\* क. ख. ङ. च. छ. ज. झ. ड. ढ. पुस्तकस्थोऽयंपाठः।



**संसारे भ्रममाणेन वैराग्यं तत्र दार्शितम्।  
[निःशङ्क](# "क. ख. च. छ. निःसङ्गं वस्त्रहीं।") बन्धुहीनं च प्रशान्तं तुष्टमेव च॥२९॥**

**तमुवाच तदाऽऽत्मा वै कामक्रोध विवर्जितम्।  
को भवानग्नरूपेण कथं मित्रैर्न लज्जसे॥३०॥**

**यत्र लोकाः स्त्रियो वृद्धा युवत्यो मातरस्तथा।  
एतासां हि गतो मध्ये न विभासि ह्यनावृतः॥३१॥**

वीतराग उवाच—

**को ह्यत्र नग्नो दृश्येत न नग्नोऽस्मीति वै कदा।  
सुसंबद्धस्त्वहं ज्ञानपरिधानसमन्वितः॥३२॥**

**न नग्नोऽस्मि कदा दिव्य भवान्नग्नः प्रदृश्यते।  
इन्द्रियार्थवशे वर्ती मर्यादायाश्च वर्जितः॥३३॥**

आत्मोवाच—

**पुरुषस्य का हि मर्यादा तामाचक्ष्व च सुव्रत।  
विस्तरेण महाप्राज्ञ यदि जानासि निश्चितम्॥३४॥**

**वीतरागो महाप्राज्ञस्तमुवाच महामतिः।  
सुस्थैर्य भजते चित्तं सुखदुःखेषु नित्यदा॥ **

**क्लेशितं सर्वभावैश्च तेष्वलं न परित्यजेत्॥३५॥**

**अथ लज्जां प्रवक्ष्यामि [मनो](# "क. ख. च. 'नो जानात्यसत्पथम्।") या हि [विशत्यलम्](# "क. ख. च. छ. 'म्। सजात्येव अकमेंदं नग्नस्थानं विलक्षितः।")।  
मयाऽचैवं न कर्तव्यं नग्रस्थानविवर्जितः॥३६॥**

**पश्चात्तापसुसंलीनः सा लज्जा परिकथ्यते।  
कस्य लज्जा प्रकर्तव्या द्वितीयो नास्ति सर्वदा॥३७॥**

**एकश्च पुरुषो दिव्यः कस्य किंचिन्न नाशयेत्।  
अथ लोकान्प्रवक्ष्यामि ये त्वया परिकीर्तिताः॥३८॥**

**यथा कुलालकश्चक्रे मृत्पिण्डं च निधापयेत्।  
भ्रामयित्वा तु सूत्रेण नानाभेदान्प्रकारयेत्॥३९॥**

**भाण्डानां तु सहस्राणि स्वेच्छया मतिसंस्थितः।  
तथाऽयं सृजते धाता नानारूपाणि नान्यथा॥४०॥**

**[पश्चाद्विनाशमायान्ति](# "क. ख. च. छ. झ. 'न्ति कुलालस्य घटा इव। ते।") येन केनापि हेतुना।  
\[ति अलोका महाप्राज्ञा नाशमायान्ति ये च वै\]॥४१॥**

**[सर्वदैर्वे](# " ग. र्वदेहस्थि'।") स्थिता ये च ये लोकाश्च सनातनाः।  
तेषां लज्जा प्रकर्तव्या न वर्तन्ते हि ते भुवि॥४२॥**

**आकाशवायुतेजांसि पृथ्वी चाऽऽपश्च पञ्चमाः।  
अमी लोकाः [प्रकाशन्ते](# "क. ख. च. छ. झ. प्रकथ्यन्ते।") ये च सर्वत्र संस्थिताः॥४३॥**

**सर्वत्रैव च वर्तन्ते कस्य लज्जा विधीयते।  
स्त्रीणां रूपं प्रवक्ष्यामि श्रूयतां तात सांप्रतम्॥४४॥**

**यथा घटसहस्त्रेषु सोदकेषु विराजते।  
एकश्चन्द्रो हि सर्वत्र भवांस्तद्वद्विराजते॥४५॥**

**गतो जन्तुसहस्रेषु मोहबद्धो महात्मवान्।  
स्थावरेषु च सर्वेषु जङ्गमेषु तथा भवान्॥४६॥**

**योनिद्वारेण पापेन मायामोहमयेन वै।  
कुचाभ्यामुच्छ्रिताभ्यां च वयसा च [विराजते](# "क. ख. च. छ. झ. ते। हृन्मांस।")॥४७॥**

**त्वांसस्य तथा वृद्धिदृष्टा धात्रा न संशयः।  
पतनाय च लोकानां मोहरूपं विदर्शितम्॥४८॥**

**न भवत्येव सा नारी या त्वया परिकीर्तिता।  
लीलया कुरुते धाता विनोदाय स आत्मनः॥४९॥**

**यथा नार्यास्तथा पुंसो जीवः सर्वत्र संस्थितः।  
कुचयोनिविहीना ये जीवन्मुक्ताः सदैव हि॥५०॥**

**नरस्तु पुरुषः प्रोक्तो नारी प्रकृतिरुच्यते।  
रमते तेन वै सार्थ न मुक्ता हि कदाचन॥५१॥**

**भवान्प्रकृतिसंयुक्तः स्त्रीपुरुषेषु प्रदृश्यते।  
कः कस्य कुरुते लज्जामेवं ज्ञात्वा समं व्रज॥५२॥**

**वृद्धां [प्रियां](# "क. ख. च. छ. ज. झ. ट. ढ. स्त्रियं।") प्रवक्ष्यामि सदा वृद्धा वरानने।  
जराजर्जरिता जाता यस्याप्यङ्गे वरानने॥५३॥**

**श्वेतैश्चैव तथा केशैः पलितैश्च समाकुला।  
बलहीनाऽथ दीनाऽपि व्यापिता बलिना [तर्दा](# "क. 'दा। एवं वृद्धा भवेश्नारी परं वृद्धा न क।")॥५४॥**

**नैयं वृद्धा भवेन्नारी परं वृद्धा च कथ्यते।  
एतस्या लक्षणं [प्रोक्तं](# "क. ख. घ. च. छ. ट. ड. ढ. 'क्तं वृद्धां स्त्रियं व।") युवतीं प्रवदाम्यहम्॥५५॥**

———————————————————————————————————————————————————

\*क. ख. च. छ. झ. पुस्तकस्थोऽयं पाठः।



**ज्ञानेन वर्धते नित्यं जीवपार्श्वे [समाधिना](# " क. ख. च. छ. ढ.समाश्रिता। छ. ज. ट. ढ. समास्थिता।")।  
सुमतिर्नाम या प्रोक्ता [सा](# "क. ख. ग. ङ. च. छ. ज. झ. ड. ढ. सा वृद्धा यु।")च वै युवती भवेत्॥५६॥**

**नारी पुरुषलोकेषु [सर्वेष्वेव](# "क. ख. च. छ. झ. सर्वदेव।") प्रतिष्ठिता।  
लज्जा तस्याः प्रकर्तव्या चान्यच्चैव वदाम्यहम्॥५७॥**

**मातरं च प्रवक्ष्यामि या त्वया परिकीर्तिता।  
प्राणिनामङ्गदेशेषु सदैव चेतना स्थिता॥५८॥**

**परज्ञानप्रदा या च सा प्रज्ञा परिकथ्यते।  
प्रज्ञा माता समाख्याता प्राणिनां पालनाय सा ॥५९॥**

**संस्थिता सर्वलोकेषु पोषणाय हिताय च।  
सुमतिर्नाम या प्रोक्ता सा माता [परिकल्पते](# "क. ख. ङ. च. छ. झ. ञ. ड. ढ. कथ्यते।")॥६०॥**

**संसारद्वारमार्गाणि यानि रूपाणि नित्यशः।  
भवन्ति मातरो [होता](# "ञ. नैव।") बहुदुःखप्रदर्शिकाः ॥६१॥**

**मातृरूपं समाख्यातमन्यर्तिक ते वदाम्यहम्**॥

आत्मोवाच—

**भवान्को हि समायातो मम संतापनाशकः।  
विस्तरेण समाख्याहि स्वरूपमात्मनः स्वयम्॥६२॥**

वीतराग उवाच—

**यस्मात्कामा [निवर्तन्ते](# " ग. घ. ज. ड. 'न्ते निराशाः सर्व एव ते। सदोषत्वान्न पश्यन्ति क'।") वीतरागः स कथ्यते।  
शुद्धो यत्नात्प्रपश्येत्तु कर्माण्येतानि चान्यथा॥६३॥**

**यत्समीपं हि नाऽऽयान्ति ह्याशाचैव कदाचन।  
\[\* क्रोधो लोभस्तथा मोहो यद्भयात्प्रलयं गताः \]॥**

**वीतरागोऽस्मि भद्रं ते विवेको मम बान्धवः॥६४॥**

आत्मोवाच—

**कीदृशोऽसौ तव भ्राता विवेको नाम नामतः।  
तस्यैव लक्षणं ब्रूहि भ्रातुरात्मन एव च॥६५॥**

वीतराग उवाच—

**तस्यैव लक्षणं रूपं न वदामि तवाग्रतः।  
भ्रातुस्तस्य महाभाग आह्वानं च करोम्यहम्॥६६॥**

**भो भो विवेक मे भ्रातरावयोस्त्वं वचः शृणु।  
एह्येहि सुमहाभाग मम स्नेहान्महामते॥६७॥**

कश्यप उवाच—

**शान्तिक्षमाभ्यां संयुक्तो भार्याभ्यां च समागतः।  
[सर्वदृक्सर्वगो](# "क. ख. ग. घ. ङ. च. छ. ज. झ. ट. ड. ढ. र्वतत्त्व") व्यापी सर्वसत्त्वपरायणः॥६८॥**

**संदेहानां च सर्वेषां यो रिपुर्झानवत्सलः।  
धारणा धीश्च द्वे पुत्र्यौ तस्यैव हि महात्मनः॥६९॥ **

**तस्य योगः सुतो ज्येष्ठो मोक्षो यस्य महागुरुः।  
[निर्मलो](# "घ. निर्ममो।") निरहंकारो निराशो निष्परिग्रहः॥७०॥**

**[सर्ववेलाप्रसनात्मा](# "क. ख. च. छ. ड. वेता प्र।") गतद्वंद्वो महामतिः।  
स विवेकः समायातो गुणरत्नैर्विभूषितः॥७१॥**

**यस्यामात्यौ महात्मानौ सत्यधर्मों महामती।  
क्षमाशान्तिसमायुक्तः स विवेकः समागतः॥७२॥ **

**वीतरागमुवाचेदमाहूतोऽहं समागतः।  
तद्धातः कारणं सर्वे कथ्यतां हि ममाग्रतः॥**

**यमाश्रित्य त्वयाऽचैव कृतमाहानमेव मे॥७३॥**

वीतराग उवाच—

**पुमान्स्थितोऽयं पुरतो महापाशैर्नियन्त्रितः।  
मोहस्य दारुणैर्भातः संसारस्य च बन्धनैः॥७४॥ **

**सर्वस्य व्यापकः स्वामी ह्ययमात्मा ममैत्र च।  
पञ्चतच्च्चैः [समाविष्टो](# "क. ख. ग. घ. ङ. च. छ. झ. ञ. ट. ड. ढ. विष्टः प्रधानाभ्यां वि।") ज्ञानध्यानविवर्जितः॥७५॥ **

**पृच्छतामेनमात्मानं भवांस्तत्त्वेषु पण्डित्तः।  
वीतरागवचः श्रुत्वा विवेको वाक्यमब्रवीत्॥७६॥**

—————————————————————————————————————————

\* ङ. ज. ढपुस्तकस्थोऽयं पाठः।



विवेक उवाच—

**सुखेन स्थीयते देव भवता विश्वनायक।  
आगते त्वयि संसारे किं किं भुक्तं सुखं शुभम्॥७७॥**

आत्मोवाच—

**गर्भवासे [महद्दुःखं](# "क. ख. ग. ङ. च. छ. झ. ट. ड. ढ. दुःखमसह्यं दा।") प्रभुक्तं दारुणं मया।  
\[भुक्तमेव महाप्राज्ञ ज्ञानहीनेन वै सदा\]॥७८****॥**

**देहेऽपि ज्ञानविभ्रष्टो जातोऽहं लोकसंगतः।  
बाल्ये चाज्ञानतस्तात कृत्याकृत्यं कृतं मया॥७९॥**

**तारुण्ये च कृता क्रीडा भुक्ता भार्या अनेकशः।  
वार्धकं प्राप्य संतप्तः पुत्रशोकादिभिस्तथा॥८०॥ **

**भार्यादीनां वियोगैस्तु दग्धोऽस्म्यहमहर्निशम्।  
[दुःखैरनेकसंवर्णैः](# "क. ख. च. छ. झ.सम्बन्धः सं. ग. ड. सम्बन्धैः सं।") संतप्तोऽस्मि दिने दिने॥८१॥ **

**दिवा रात्रौ महाप्राज्ञ न विन्दामि सुर्ख कचित्।  
एवं दुःखैः [सुसंतप्तः](# "क. ख. च. छ. झ. संमूढः किं।") किं करोमि महामते॥८२॥ **

**तमुपायं वदस्वैव सुखं विंन्दामि येन वै।  
अस्मात्संसारजालौघान्मोचयाद्य सुवन्धनात्॥८३॥**

**भवाशुद्धोऽस्ति निद्वंद्वो ह्यपापोऽस्ति जगत्पते।  
[र्वेशं](# "क. ख. ङ. च. छ. छ.ड. ढ. एवं। ग. घ. वनं।") गच्छ महात्मानं वीतरागं सुखप्रदम्॥८४॥ **

**[निःसंशयं](# "क. ख. च. छ. झ. निःसङ्गं यत्त्वया") त्वया दृष्टं नग्नमाचारवर्जितम्।  
सुखप्रदर्शको क्षेष सर्वसंतापनाशकः॥८५॥**

**एवमाकर्ण्य शुद्धात्मा वीतरागं गतः पुनः।  
तमुवाच सुसंदीनः श्रूयतां वचनं मम॥८६॥**

**सुखं विन्दामि येनाहं तं मार्ग मम दर्शय।  
एवमस्तु महाप्राज्ञ करिष्ये वचनं तव॥८७॥**

**पुनर्गच्छ विवेकं हि सुखवार्ता कृता त्वया।  
सुखमार्गस्य वै वक्ता तव एष भविष्यति॥८८॥ **

**\[+ वीतरागेण पुण्येन प्रेषितो गतवान्प्रभुः।  
तमुवाच महात्मानं विवेकं शुद्धसत्तमम्॥८९॥**

**सुखं मे दर्शय त्वं हि वीतरागेण प्रेषितः।  
भवच्छरणमापनो रक्ष संसारदा रुगात्॥९०॥**

विवेक उवाच—

**ज्ञानं गच्छ महाप्राज्ञ स ते सर्वं वदिष्यति।  
आत्मा तथोक्तः संप्राप्तो यत्र ज्ञानं प्रतिष्ठितम्॥९१॥**

**भो भो ज्ञान महातेजः सर्वभावप्रदर्शक।  
शरणं त्वामहं प्राप्तः सुखं मार्ग प्रदर्शय॥९२॥**

ज्ञानमुवाच—

**भृत्योऽहं तव लोकेश त्वं मां वेत्सि न सुव्रत।  
मया ध्यानेन वै पूर्व वारितस्त्वं पुनः पुनः॥९३॥**

**पञ्चात्मकानां सङ्गेन चाऽऽपदं प्राप्तवान्भवान्।  
ध्यानं गच्छ महाप्राज्ञ स ते दाता सुखस्य च॥९४॥**

**ज्ञानेन प्रेषितो ह्यात्मा ध्यानमाश्रित्य संस्थितः।  
सुखमत्यन्तसिद्धं च ध्यान मे दर्शयस्व ह॥ **

**भवच्छरणमायातं मामेवं परिरक्षय॥९५॥**

**एवं संभाषितं तस्य ध्यानमाकर्ण्य तद्वचः।  
समुवाच पुनश्चापि [तमात्मानं](# "क. ख.ङ. च. छ. झ. ट. ड. ढ. नं प्रहृष्टवान्। नै।") स मित्रवत्॥९६॥**

**नैव त्याज्योऽस्म्यहं तात सर्वकर्मसु संस्थितः।  
त्वयैव वीतरागेण विवेकेन सदैव हि॥९७॥**

**[ध्यानयुक्तो](# "क. ख. च. छ. झ. ज्ञानयुक्तो।") भवस्व त्वमात्मानमवलोकय।  
आत्मवांस्त्वं स्थिरो भूत्वा निरातङ्कोऽविकल्पितः॥९८॥**

**यथा दीपो निवातस्थः कज्जलं वमते स्थिरम्।  
तथा दोषान्प्रज्वलित्वा [दर्शनं](# "क. ख.ङ. च. छ. झ. ट. ड. ढ. निर्वाणं।") हि प्रयास्यसि॥९९॥**

**एकान्तस्थो [निराहारी](# "क. ख. च. छ. झ. रोऽमृता।") मिताशी भव सर्वदा।  
निर्द्वंद्वः[शब्दसंहीनो](# "ढ. सर्वसं हीनो।") निश्चलोपासने स्थितः॥१००॥**

———————————————————————————————————————————————————

\* ङ. छ. ज. झ. ढ. पुस्तकस्थोऽयंपाठः।  
+क. ख. ङ. च. छ. झ. ञ. ड.पुस्तकस्थोऽयंपाठः।



**आत्मानमात्मना ध्यायन्मयैव स्थिरबुद्धिना।  
प्राप्स्यसे परमं स्थानं तद्विष्णोः परमं पदम्॥१०१॥**

इति श्रीमहापुराणे पाद्मे भूमिखण्डेऽध्यात्मकथनं नामाष्टमोऽध्यायः॥८॥

**आदितः श्लोकानां समष्ट्यङ्काः—३६८३  
———————**

अथ नवमोऽध्यायः।  
**———————**

कश्यप उवाच—

**एवं संबोधितस्तत्र ह्यात्मा ध्यानादिकैस्तदा।  
मोक्तुकामः स तत्कार्य पश्चात्मकं सुबुद्धिमान्॥१॥**

**निमित्तानि [प्रपश्येत्तु](# "क. ख. घ. च. छ. ज. स. ड. उ. ") प्रार्थितं न प्रयाति सः।  
[विहाय](# "क. ख. च. छ. ज विहस्य।") कार्य [निर्लक्षं](# "क स्व. च. छ. स. निर्लजं।") पतितं नैत्र पश्यति॥२॥**

**सदैव हितयोर्नास्ति संबन्धः प्राणदेहयोः।  
धनपुत्रकलत्रैश्च संबन्धः केन हेतुना॥३॥**

**एवं ज्ञात्वा शर्म गच्छ क्लैब्यं मा गच्छ सुप्रिये।  
अयमेव परं ब्रह्म ह्ययमेव सनातनः॥४॥**

**अयमात्मस्वरूपेण दैत्यदेवेषु संस्थितः।  
अयं ब्रह्मा ह्ययं रुद्रो वयं विष्णुः सनातनः॥५॥**

**अयं सृजति विश्वानि ह्यार्य पालयते [प्रजाः](# "क ख. च. छ. स. सदा।")।  
संहरत्येष धर्मात्मा धर्मरूपो जनार्दनः॥६॥**

**अनेनोत्पादिता देवा दानवाश्चैव सुप्रिये।  
देवाश्च धर्मसंयुक्ता धर्महीनाः सुतास्तव॥७॥**

**धर्मोऽयं माधवस्याङ्गं सर्वदेवैश्च पालितम्।  
धर्म च चिन्तयेद्देवि धर्म चैव प्रपालयेत्॥**

**तस्य विष्णुः स धर्मात्मा सर्वदैव प्रसादवान्॥८॥**

**धर्मेण वर्तिता देवाः सत्येन तपसा किल।  
येषां विष्णुः प्रसन्नो वै धर्मस्तैरिह पालितः॥९॥**

**विष्णोः [कौयमिदं](# "क. ख. च छ. स. कायं परं ध।") धर्मः सत्यं हृदयमेव च।  
यस्तौ पालयते नित्यं तस्य विष्णुः प्रसीदति॥१०॥**

**दूषयेद्यः सत्यधर्मों पापमेव [प्रपालयेत्](# "क. स्व. च. छ. स. र. समाचरेत्।")।  
तस्य विष्णुः प्रकुप्येत [नाशयेदतिवीर्यवान्](# "क. ख. च छ. स. ")॥११॥**

**वैष्णवैः पालितं धर्म तपःसत्येनसंस्थितैः।  
तेषां प्रसन्नो धर्मात्मा रक्षामेवं करोति च॥१२॥**

**तव पुत्रा दनोः पुत्राः सैंहिकेयास्तथैव च।  
अधर्मेणापिपापेन वर्तिताः पापचेतसः॥**

**सूदिता वासुदेवेन समरे चक्रपाणिना॥१३॥**

**योऽसावात्मा मया प्रोक्तः पूर्वमेव तवाग्रतः।  
सोऽयं विष्णुर्न संदेहो धर्मात्मा [सर्वपालकः](# "क. ख. ग. घ. च. छ. स. ")॥१४॥**

**दैत्यकायेषु यः स्वस्थः पापमेव [समास्थितैः](# "क ख च. छ. भ. द. 'तः। दृष्टवा'। ग. घ. क. व. ")।  
जघ्निवान्दानवान्देवि स च क्रुद्धो महामतिः॥१५॥**

**सबाह्याभ्यन्तरे भूत्वा तव पुत्रा निपातिताः।  
येन चोत्पादिता देवि तेनैव विनिपातिताः॥१६॥**

**मोहो न कर्तव्यो भवत्या वचनं शृणु। पा  
पेन वर्तते योऽसौ स एवं निधनं व्रजेत्॥१७॥**

**तस्मान्मोहं परित्यज्य [सदा](# "क. ख. ग. घ. च. छ. स.८.उ.सत्यं।") धर्म समाश्रय।  
एवमस्तु महाभाग करिष्ये वचनं तव॥१८॥**

**कश्यपं च मुनिश्रेष्ठमेवमाभाष्य दुःखिता।  
संबोधिता सा मुनिना दुःखं संत्यज्य संस्थिता॥१९॥**

इति श्रीमहापुराणे पाद्मे भूमिखण्डे देवासुरप्रकरणे दितिसंबोधनं नाम नवमोऽध्यायः॥९॥  
**आदितः श्लोकानां समष्ट्यङ्काः—३७०२**



अथ दशमोऽध्यायः।  
———————

ऋषय ऊचुः—

**ततस्ते दानवाः सर्वे हिरण्यकशिपूत्तराः।  
युद्धभग्नास्तु किं कुर्युर्व्यवसायं महामते॥**

**विस्तरेणापि [नो](# "क. ख. ग. घ. च. छ. झ. ट. ड. ढ. तं।") ब्रूहि [तषां](# "क. ख. छ झ. तेषामुद्यममुत्त।") वृत्तमनुत्तमम्।  
श्रोतुमिच्छामहे सर्वे त्वत्तो वै सांप्रतं द्विजाः॥**

सूत उवाच—

**भग्ना रणातु ते सर्वे बुलहीनास्तु वै तदा।  
गतदर्पाः सुदुःखार्ता दैत्यास्ते पितरं गताः॥**

**भक्त्या प्रणम्य ते [सर्वे](# "क. ख. ग. घ. च. छ.। ट. ड. 'र्वे दांपत्यं धर्मसंमतम्। पुनः प्रोचुर्महात्मानौ गुणधर्मार्थसंयुतौ। दा।") समूचुः कश्यपं तदा॥**

दानवा ऊचुः—

**भवद्वीर्यात्समुत्पत्तिरस्माकं द्विजसत्तम।  
देवतानां महाभाग दानवानां तथैव च॥**

**वयं च दानवाः सर्वे बलवीर्यपराक्रमाः।  
उपायज्ञाः सुधीराश्च शुद्यमेन समन्विताः॥**

**वयं तु बहवस्तात देवाः स्वल्पास्तथैव च।  
कथं जयन्ति ते सर्वे वयं भग्ना महाहवात्॥**

**तत्कि वै कारणं तात बलतेजः [समन्विर्तोः](# "क. ख.ग. घ. च. छ. झ. ट. ड. ")॥**

**मत्तनागसहस्राणामेकैकस्य महामते।  
बलमस्ति च दैत्यस्य नास्ति देवेषु तादृशम्॥**

**जयश्च दृश्यते तात देवेष्वेव महाहवे।  
तत्सर्वे कथयस्वैव संशयं छेत्तुमर्हसि॥**

कश्यप उवाच—

**शृणुध्वं पुत्रकाः सर्वे यदस्यापि च कारणम्।  
यस्माद्धि देवास्ते सर्वे समरे जयिनोऽभवन्॥१॥**

**बीजनिर्वापकस्तातो माता क्षेत्रमिदं सदा।  
धारणे पालने चैत्र पोषणेषु तथैव च॥१॥**

**[किं](# "क. ख. च. छ. झ. ड. किं कर्तुं हि समर्धासा पिता पुत्रस्य चैव हि। अ।") कुर्याद्विपमार्थे तु पिता पुत्रे च वै तथा।  
अत्र प्रधानं कर्मैव जानीध्वं बुद्धिमाश्रिताः॥१॥ **

**द्विविधं कर्मसंबन्धं पापपुण्यसमुद्भवम्।  
सत्यमेवं समाश्रित्य क्रियते धर्म उत्तमः॥१॥**

**तपोध्यानसमायुक्तं तारणाय हितं [सुर्तीः](# "ञ. ")।  
पतनाय पातकं प्रोक्तं सर्वदैव न संशयः॥१॥**

**बलेन परिवारेण चाऽऽभिजात्येन पुत्रकाः।  
पुण्यहीनस्य पुंसो वै तद्भलं विफलायते॥१॥**

**उन्नता गिरिदुर्गेषु वृक्षाः सन्ति [सुपुत्रकाः](# "क. ख. च. छ. झ. पुष्टकाः।")।  
पतन्ति वातवेगेन समूलास्तु [घना](# "म. नास्तम्य।") यथा॥१॥**

**[सत्यधर्मविहीनास्ते](# "क. ख. छ. झ. सत्पदाद्धित।") तथा यान्ति यमक्षयम्।  
साधारणं प्राणिनां च धर्म एतत्सुपुत्रकाः॥१॥**

**येन संतरते जन्तुरिह चैत्र परत्र वा।  
तयुष्माभिः परित्यक्तं सत्यं धर्मसमन्वितम्॥१॥**

**अधर्ममाश्रितं पुत्रा युष्माभिः सत्यवर्जितैः।  
सेत्यधर्मतपोभ्रष्टाः पतिता दुःखसागरे॥१॥ **

**देवाश्च सत्यसंपन्नाः [श्रेयसा](# "क. ख. च.छ.तपसा।") च समन्विताः।  
तपःशान्तिदमोपेताः सुपुण्याः पापवर्जिताः॥१॥ **

**यत्र सत्यं च धर्मश्च तपः पुण्यं तथैव च।  
यत्र विष्णुहृषीकेशो जयस्तत्र प्रदृश्यते॥२॥**

**तेषां सहायः संभूतो वासुदेवः सनातनः।  
तस्माज्जयन्ति ते देवाः सत्यधर्मसमन्विताः॥२॥ **

**सहायेन बलेनैव पौरुषेण तथैव च।  
भवन्तः किल वै पुत्रास्तपःसत्यविवर्जिताः॥२॥**

**\[\*यस्य विष्णुः सहायश्च तपसश्च वलं तथा।  
तस्यैव च जयो दृष्ट इति धर्मविदो विदुः॥२॥**

—————————————————————————————————————————

\* क. ख. च. छ. झ. ट. ड. पुस्तकस्थोऽयं पाठः।



**धूयं धर्मविहीनास्तु तपःसत्यविवर्जिताः\]।  
ऐन्द्रं पदं बलेनैव प्राप्तवन्तश्च पूर्वतः॥२४॥**

**श्पो विना महाभाज्ञा धर्मेण यशसा [विन](# "क ख. न. छ. ज. श. ट. उ. ना। बलदर्पगुणैः पुत्रा न प्राप्यमैन्द्रकं पदम्। त।")।  
प्राप्याप्यैन्द्रपदं पुत्रास्ततो भ्रष्टा भवन्ति हि॥**

**स्माधूर्य प्रकुर्वन्तु तपः पुत्राः समन्विताः॥२५॥**

**अविरोधेन संयुक्ता ज्ञानध्यानसमन्विताः।  
वैरं चैवं न कर्तव्यं केशवेन सर्म कदा॥२६॥**

**एवंविधा यदा पुत्रा यूयं [धन्या](# "क. ख. छ. झ. ड. पुण्या।") भविष्यथ।  
परां सिद्धिं तदा सर्वे प्रयास्यथ न संशयः॥२७॥**

**एवं संभाषितास्ते तु कश्यपेन महात्मना।  
समाकर्ण्य पितुर्वाक्यं दानत्रास्ते महौजसः॥२८॥**

**प्रणम्य कश्यपं [मक्त्या](# "क. ख. ग. घ. च. छ. झ. ड. पुष्यं।") समुत्थाय त्वरान्विताः।  
सुमत्रं चक्रिरे दैत्याः परस्परसमाहिताः॥२९॥**

**हिरण्यकशिपू राजा तानुवाचाथ दानवान्।  
तपश्चैव करिष्यामो दुष्करं सर्वदायकम्॥३०॥**

**हिरण्याक्षस्तदोवाच चरिष्ये दारुणं तपः।  
[ततो](# "क. ख. च. छ. झ. तपोब।") बलेन त्रैलोक्यं ग्रहीष्ये नात्र संशयः॥३१॥**

**रणे निर्जित्य गोविन्दं तमिमं पापचेतसम्।  
व्यापाद्य देवताः सर्वाः पदमैन्द्रं व्रजाम्यहम्॥३२॥**

बलिरुवाच—

**एवं न युज्यते कर्तुं युष्माभिर्दितिजेश्वराः।  
विष्णुना सह यद्वैरं तद्वैरं नाशकारणम्॥३३॥**

**दानधर्मैस्तथा पुण्यैस्तपोभिर्यज्ञयाजनैः।  
तमाराध्य हृषीकेशं सुखं [गच्छन्ति](# "क. ख. च. छ. झ.") मानवाः॥३४॥**

हिरण्यकशिपुरुवाच—

**अहमेवं न करिष्ये हरेराराधनं [कदा](# "क ख. च. छ. झ. ट. ड. 'दा। स्वं मानं तु।")।  
स्वभावं तु परित्यज्य शत्रुसेवा प्रचर्यते॥३५॥**

**मरणादधिकं तत्र मानयन्ति हि पण्डिताः।  
विष्णोः सेवा न वै कार्या मया चान्यैश्च दानवैः॥३६॥**

**तमुवाच महात्मानं बलिः पितामहं पुनः।  
धर्मशास्त्रेषु यदृष्टं मुनिभिस्तत्त्ववेदिभिः॥३७॥**

**राजनीतियुर्त मन्त्रं शत्रोश्चैव [भैंसाधनम्](# "अ. प्रधानतः।")।  
हीनमात्मानमाज्ञाय रिपुं तु बलिनं तथा॥३८॥**

**तस्य पार्श्व प्रगत्यैव जयकालं प्रतीक्षयेत्।  
दीपच्छायां समाश्रित्य तमो वर्तेत वै तथा॥३९॥**

**स्नेहं दशागतं प्रेक्ष्य दीपस्यापि महावलम्।  
प्रकाशं याति वेगेन तमश्च वर्धते पुनः॥४०॥**

**तथा [प्रसाधयेच्छेतुं](# "न. ") स्नेई निर्दिश्य तत्त्वतः।  
स्नेहं कृत्वा सुरैः सार्ध धर्मभावैः सुरद्विषः॥४१॥**

**पूर्वमुक्तं सुमन तु मुनिना कश्यपेन हि।  
तेन मन्त्रेण राजेन्द्र कुरु कार्य स्वमात्मवान्॥४२॥**

**तस्य तद्वचनं श्रुत्वा प्राह दैत्यः प्रतापवान्।  
[पौत्र](# "अ. पौत्रेचैवं।") नैवं करिष्येऽहं मानभङ्गं [तमात्मनः](# " म. तथाऽऽथं।")॥४३॥**

**अन्ये च दानवाः सर्वे तमूचुर्ज्ञानपण्डितम्।  
बलिनोक्तं च यत्पुण्यं देवतानां प्रियंकरम्॥४४॥**

**[शैक्रमानकरं](# " क. ख. च. छ. झ. शत्रुमा।") प्रोक्त दानवानां भयंकरम्।  
करिष्यामो वर्य सर्वे तप एव ह्यनुत्तमम्॥४५॥**

**निर्जित्य तपसा देवान्प्रहीष्यामः स्वकं पदम्।  
एवमामत्र्य ते सर्वे निराकृत्य बलिं तदा॥४६॥**

**विष्णोः सार्ध महावैरं हृदि कृत्वा महासुराः।  
तपश्चक्रुस्ततः सर्वे गिरिदुर्गेषु सानुषु॥४७॥**

**एवं ते दानवाः सर्वे त्यक्तरागाः सुनिश्चिताः।  
कामक्रोधविहीनाश्च निराहारा [जितक्लमाः](# "क. ख. ग. घ. च. छ. झ. ट. ड. ढ. निराश्रिताः।")॥४८॥**

इति श्रीमहापुराणे पाझे भूमिखण्डे दैत्यतपश्चर्याप्रवृत्तिर्नाम दशमोऽध्यायः॥१०॥

**आदितः श्लोकानां समष्ट्यङ्काः—३७५०**



अथैकादशोऽध्यायः।  
————————

ऋषय ऊचुः—

**सर्वज्ञेन त्वया प्रोक्तं दैत्यदानवसंगरम्।  
इदानीं श्रोतुमिच्छामः सुव्रतस्य महात्मनः॥१॥**

**कस्य पुत्रो महाप्राज्ञः कस्य मोत्रसमुद्भवः।  
किं तपस्तस्य विप्रस्य कथमाराधितो हरिः॥२॥**

सूत उवाच—

**मया प्रज्ञाप्रभावेन पूर्वमेव यथाश्रुतम्।  
तथा विप्राः प्रवक्ष्यामि सुव्रतस्य महात्मनः॥३॥**

**चरितं पावनं दिव्यं वैष्णवं श्रेयआवहम्।  
भवतामग्रतः सर्व विष्णोश्चैव प्रसादतः॥४॥**

**पूर्वकल्पे महाभागाः सुक्षेत्रे पापनाशने।  
रेवातीरे सुपुण्ये च तीर्थे [बमनसंज्ञके](# "क. ख. च. छ. झ. ड. चामरकण्टके।")॥५॥**

**कौशिकस्य कुले जातः सोमशर्मा [द्विजोत्तमैः](# "क. ख. च. छ. झ. 'मः। धनपु।")।  
स तु पुत्रविहीनस्तु बहुदुःखसमन्वितः॥६॥**

**दारिश्येण सुदुःखेन सर्वदैव प्रपीडितः।  
पुत्रोपायं धनस्यापि दिवारात्रौ प्रचिन्तयेत्॥७॥**

**एकदा तु प्रिया तस्य सुमना नाम सुव्रता।  
भर्तारं चिन्तयोपेतमधोमुखमलक्षयत्॥८॥**

**समालोक्य तदा कान्तं तमुवाच यशस्विनी।  
दुःखजालैरर्सख्यैस्तु तव चित्तं प्रधर्षितम्॥९॥**

**व्यामोहेन प्रमूढोऽसि त्यज चिन्तां महामते।  
मम दुःखं समाचक्ष्व स्वस्थो भव सुखं व्रज॥१०॥**

**नास्ति चिन्तासमं दुःखं कायशोषणमेव हि।  
यस्तां संत्यज्य वर्तेत स सुखेन प्रमोदते॥११॥**

**चिन्तायाः कारणं विप्र कथयस्व ममाग्रतः।  
प्रियात्राक्यं समाकर्ण्य सोमशर्माऽब्रवीत्मियाम्॥१२॥**

सोमशर्मोवाच—

**इच्छया चिन्तनं भद्रे चिन्ता दुःखस्य कारणम्।  
तत्सर्वे तु प्रवक्ष्यामि श्रुत्वा चैवावधार्यताम्॥१३॥ **

**न जाने केन पापेन धनहीनोऽस्मि सुत्रते।  
तथा पुत्रविहीनश्च ह्येतदुःखस्य कारणम्॥१४॥**

सुमनोवाच—

**भूयतामभिधास्थामि सर्वसंदेहनाशकम्।  
स्वरूपमुपदेशस्य सर्वविज्ञानदर्शनम्॥१५॥**

**लोभः पापस्य बीजं हि मोहो मूलं च तस्य हि।  
असत्यं तस्य स्कन्धो वै माया शाखासु विस्तरः॥१६॥**

**दम्भकौटिल्यपत्राणि कुबुद्ध्या पुष्पितः सदा।  
[नृशंसं](# "क. क. ग. घ. क. च. छ. ज. झ. ट.ड.ढ.अनृतं।") तस्य सौगन्धं फलमज्ञानमेव च॥१७॥**

**छद्मपाखण्डचार्यष्योः कूराः कूटाश्च पापिनः।  
पक्षिणा मोहवृक्षस्य मायाशाखासमाश्रिताः॥१८॥ **

**अज्ञानं यत्फलं तस्य रसोऽधर्मः प्रकीर्तितः।  
भावोदकेन संवृद्धिस्तस्याश्रद्धा ऋतुः प्रिय॥१९॥ **

**अधर्मः सुरसस्तस्य चोत्कटैर्मधुरायते।  
यादृशैश्च फलैश्चैव सुफलो लोभपादपः॥२०॥ **

**तस्य च्छायां समाश्रित्य यो नरः परितुष्यते।  
फलानि तस्य चाश्नाति सुपकानि दिने दिने॥२१॥ **

**फलानां तु रसेनापि ह्मधर्मेण तु पालितः।  
स संतुष्टो भवेन्मर्त्यः पतनायाभिगच्छति॥२२॥ **

**तस्माञ्चिन्तां परित्यज्य पुमालोभं न कारयेत्।  
धनपुत्रकलत्राणां चिन्तामेव न कारयेत्॥२३॥ **

**यो हि विद्वान्भवेत्कान्त मूर्खाणां पथमेति हि।  
सुभार्यामिह विन्दामि कथं पुत्रानहं लभे॥२४॥ **

**एवं चिन्तयते नित्यं दिवारात्रौ विमोहितः।  
क्षणमेकं प्रपश्येत चिन्तामध्ये महत्सुखम्॥२५॥ **

**पुनश्चैतन्यमायाति महादुःखेन पीड्यते।  
चिन्तामोहौ परित्यज्य ह्यनुवर्तस्य च द्विज॥ **

**संसारे नास्ति संबन्धः केन सार्धंमहामते॥२६॥**



**मित्राणि बान्धवाः पुत्राः पितृमातृसभृत्यकाः।  
संबन्धिनो भवन्त्येते कलत्राणि तथैव च॥२७॥**

सोमशर्मोवाच—

**संबन्धः कीदृशो भद्रे मम विस्तरतो वद।  
येन संबन्धिनः सर्वे धनपुत्राप्तवान्धवाः॥२८॥**

[सुमनोवाच](# "ट. च—प्राण")—

**ऋणसंबन्धिनः केचित्केचिन्यासापहारकाः।  
भेदैश्चतुर्भिर्जायन्ते पुत्रमित्राः स्त्रियस्तथा॥२९॥**

**भार्या पिता च माता च भृत्याः स्वजनबान्धवाः।  
स्वेन स्वेन हि जायन्ते संबन्धेन महीवले॥३०॥**

**न्यासापहारो भावेन यस्य येन [कृतं](# " म. कृती।") भुवि।  
न्यासस्वामी भवेत्पुत्रो गुणवान्रूपवान्भुवि॥३१॥**

**येनैवापहृतं ह्येतत्तस्य देहे न संशयः।  
न्यासापहरणादुःखं स दत्त्वा दारुणं गतः॥३२॥**

**न्यासस्वामी स पुत्रोऽभूझ्यासापहारकस्य च।  
गुणवान्रूपवांश्चैव सर्वलक्षणसंयुतः॥३३॥**

**भक्ति च दर्शयेत्तस्य पुत्रो भूत्वा दिने दिने।  
प्रियवान्मधुरो वाग्ग्मी बहुस्नेहं विदर्शयन्॥३४॥**

**स्वीयं द्रव्यं समुत्रगृह्य प्रीतिमुत्पाद्य चोत्तमाम्।  
यथा येन प्रदत्तं स्याभ्यासस्य हरणात्पुरा॥३५॥**

**दुःखमेव महाभाग दारुणं \[प्राणनाशनम्।  
तादृशं तस्य सौहृद्यात्पुत्रो भूत्वा महागुणैः॥३६॥**

**अल्पायुषस्तथा भू (त्वा) मरणं\] चोपगच्छति।  
दुःखं दत्त्वा प्रयात्येव भूत्वा भूत्वा पुनः पुनः॥३७॥**

**यदाह पुत्र पुत्रेति [प्रसादं](# "क. ख. च. छ. झ. ड. प्रलापं।") हि करोति सः।  
तदा हास्यं करोत्येव कस्य पुत्रो हि कश्चन॥३८॥**

**अनेनापहृतं न्यासं मदीयं पापचारिणा।  
द्रव्यापहरणेनापि मम प्राणा गताः किल॥३९॥**

**दुःखेन महता चैव ह्यसलेन च वै पुरा।  
तथा दुःखमहं दत्त्वा द्रव्यमुशृश्य उत्तमम्॥ **

**गन्तास्मि सुभृशं चाद्य कस्याहं सुत ईदृशः॥४०॥**

**न [चैष](# "क. ख. च. छ. झ. ड. 'चैव में पिता पूर्वमद्यैव हि न कस्य च। पिं।") मे पिता पुत्रः पूर्वमेव न कस्यचित्।  
पिशाचवं मया दत्तमस्यैवेति दुरात्मनः॥४१****॥**

**एवमुक्त्वा प्रयात्येव तं प्रहस्य पुनः पुनः।  
प्रयात्यनेन मार्गेण दुःखं दत्त्वा सुदारुणम्॥४२****॥**

**एवं न्यासं समद्धर्तु पुत्राः कान्त भवन्ति वै।  
संसारे दुःखबहुला दृश्यन्ते यत्र तत्र च॥४३****॥**

**ऋणसंबन्धिनः पुत्रान्प्रवक्ष्यामि तवाग्रतः॥४४****॥**

इति श्रीमहापुराणे पाद्मे भूमिखण्डे सुव्रतोपाख्यान एकादशोऽध्यायः॥११॥  
आदितः श्लोकानां समष्ट्यङ्काः—३७९४  
——————

अथ द्वादशोऽध्यायः।  
——————

सुमनोवाच—

**ऋणं यस्य गृहीत्वा यः प्रयाति मरणं किल।  
अर्थदाता सुतो भूत्वा भ्राता चाथ पिता [प्रिया](# "म.प्रिय।")॥१॥**

**मित्ररूपेण वर्तेत ह्यतिवुष्टः सदैव सः।  
गुर्ण नैव प्रपश्येत स कुरो निष्ठुराकृतिः॥२॥**

**जल्पते निष्ठुरं वाक्यं सदैव स्वजनेषु च।  
मिष्टं मिष्टं समश्नाति भोगान्भुनक्ति नित्यशः॥३॥**

**द्युतकर्मरतो नित्यं चौरकर्मणि सस्पृहः।  
गृहद्रव्यं बलाब्रुङ्गे वार्यमाणः स कुप्यति॥४॥**

**पितरं मातरं चैव कुत्सते च दिने दिने।  
द्रावकस्त्रासकचैव बहुनिष्ठुरजल्पकः॥५॥**

———————————————————————————————————————————————————

\* क. ख. ग. घ. च. छ. झ. ड. पुस्तकस्योऽयं पाठः।



**एवं भुक्त्वाऽथ तद्द्रव्यं सुखेन संप्रतिष्ठति।  
जातकर्मादिभिर्बाल्यैर्द्रव्यं गृह्णाति दारुणः॥ **

**पुनर्विवाहसंबन्धानानाभेदैरनेकधा॥६॥**

**एवं संजायते द्रव्यमेवमेतद्ददात्यपि।  
गृहक्षेत्रादिकं सर्व ममैव हि न संशयः॥७॥**

**पितरं मातरं चैत्र हिनस्त्येव दिने दिने।  
सुदण्डैर्मुसलैश्चैव सर्वघातैस्तु दारुणैः॥८॥**

**मृते तु तस्मिन्पितरि मातर्येवातिनिष्ठुरः।  
निःस्नेहो निष्ठुरश्चैव जायते नात्र संशयः॥९॥**

**श्राद्धकर्माणि \[\*दानानि न करोति कदैव सः।  
एवंविधाश्च वै पुत्राः प्रभवन्ति महीतले॥१०॥**

**रिपुं पुत्रं प्रवक्ष्यामि तवाग्रे द्विजपुङ्गव।  
बाल्ये वयसि संप्राप्ते रिपुत्त्वे वर्तते सदा॥११॥**

**पितरं मातरं चैव क्रीडमानो हि ताडयेत्।  
ताडयित्वा प्रयात्येव प्रहस्यैव पुनः पुनः॥१२॥**

**पुनरायाति संत्रस्तः पितरं मातरं प्रति।  
सक्रोधो वर्धते नित्यं वैरकर्मणि सर्वदा॥१३॥**

**पितरं मारयित्वा च मातरं च ततः पुनः।  
प्रयात्येवं सुत्रुष्टात्मा पूर्ववैरानुभावतः॥१४॥**

**अथातः संप्रवक्ष्यामि यस्माल्लभ्यं [भवेत्प्रियम्](# "ङ. म्। जातमात्रः प्रि०।")।  
मातरं च प्रियं कुर्याद्वाल्ये [लालनमाननैः](# "क. ख. च. छ. झ. 'नकीडनैः।")॥१५॥**

**वयः प्राप्य प्रियं कुर्यान्मातापित्रोरनन्तरम्।  
भक्त्या संतोषयेन्नित्यं तावुभौ परितोषयेत्॥१६॥**

**स्नेहेन वचसा चैव प्रियसंभाषणेन च।  
मृते गुरौ समाज्ञाय स्नेहेन रुदते पुनः॥१७॥**

**श्राद्धकर्माणि सर्वाणि पिण्डदानादिकां क्रियाम्।  
करोत्येव सुदुःखार्तस्तेभ्यो यात्रां प्रयच्छति॥१८॥**

**ऋणत्रयान्वितः स्नेहाङ्गुञ्जपयति नित्यशः।  
यस्माल्लभ्यं भवेत्कान्त प्रयच्छति न संशयः॥१९॥**

**पुत्रो भूत्वा महाप्राज्ञ अनेन विधिना किल।  
उदासीनं प्रवक्ष्यामि तवाग्रे प्रिय सांप्रतम्॥२०॥**

**उदासीनेन भावेन सदैव परिवर्तते।  
ददाति नैव गृह्णाति न च कुप्यति तुष्यति॥२१॥**

**नो वा ददाति संत्यज्य ह्युदासीनो द्विजोत्तम।  
तवाग्रे कथितं सर्वे पुत्राणां गतिरीदृशी॥२२॥**

**यथा पुत्रास्तथा भार्या पिता माताऽथ बान्धवाः।  
भृत्याश्चान्ये समाख्याताः पशवस्तुरगास्तथा॥२३॥**

**गजा महिष्यो दासाश्च ऋणसंबन्धिनस्त्वमी।  
गृहीतं न ऋणं तेन आवाभ्यां तु न कस्यचित्॥२४॥**

**न्यासश्चैव न कस्यापि हृतो वै पूर्वजन्मनि।  
धारयावो न कस्यापि ऋणं कान्त शृणुष्व हि॥२५॥**

**२९ न वैरमस्ति केनापि पूर्वजन्मनि वै कृतम्।  
आवाभ्यां हि न [विप्रेन्द्र](# "ज. ट. ड. ढ. ") गृहीतं कस्यचित्पते॥२६****॥**

**एवं ज्ञात्वा शमं गच्छ त्यज चिन्तामनधिकाम्।  
कस्य पुत्राः प्रिया भार्याः कस्य स्वजनबान्धवाः****॥****२७****॥**

**हृतं न चैत्र कस्यापि नैव दत्तं त्वया पुनः।  
कथं हि धनमायाति विस्मयं व्रज मा धव॥२८****॥**

**प्राप्तव्यमेव यस्यैव भवेद्रव्यं द्विजोत्तम।  
अनायासेन हस्तेन तस्यैव परिजायते॥२९****॥**

**यत्नेन महता चैतद्रव्यं रक्षति मानवः।  
व्रजमाने [व्रजत्येव](# "छ. 'व रक्षितं हि। ज. 'वंत्रिदिनंहि।")तं विना हि न तिष्ठति॥३०****॥**

**एवं ज्ञात्वा शमं गच्छ जहि चिन्तामनर्थिकाम्।  
महामोहेन संमूढा मानवाः पापचेतसः॥३१****॥**

**इदं गृहमयं पुत्र इमा नार्यो ममैव हि।  
अनृतं दृश्यते कान्त संसारस्य हि बन्धनम्॥३२****॥**

**एवं संबोधितो देव्या भार्यया प्रियया तदा।  
पुनः प्राह प्रियां भार्या सुहितां ज्ञानवादिनीम्॥३३****॥**

सोमशर्मोवाच—

**सत्यमुक्तं त्वया भद्रे सर्वसंदेहनाशनम्।  
तथाऽपि वंशमिच्छन्ति साधवः सत्यपण्डिताः॥३४॥**

**यथा पुत्रस्य मे चिन्ता धनस्य च तथा प्रिये।  
येन केनाप्युपायेन पुत्रमुत्पादयाम्यहम्॥३५॥**

———————————————————————————————————————————————————

\* क. ख. ग. घ. च. छ. झ. ड. पुस्तकस्थोऽयं पाठः।



सुमनोवाच—

**पुत्रेण लोकाञ्जयति पुत्रस्तारयते कुलम्।  
सत्पुत्रेण महाभाग पिता माता च जन्तवः॥३६॥**

**एकः पुत्रो [वरं](# "क. ख. ग. च. छ. झ. ड. 'रं कान्त बहु ।") विद्वान्बहुभिर्निर्गुणैस्तु किम्।  
एकस्तारयते वंशमन्ये संतापकारकाः॥३७॥**

**पूर्वमेव मया प्रोक्तमन्ये [संबन्धगामिनः](# "क. ख. ग. घ. च. छ. झ. ट. ड. 'न्धभागिनः ।")।  
पुण्येन प्राप्यते पुत्रः पुण्येन प्राप्यते कुलम्॥३८॥**

**सुगर्भः प्राप्यते पुण्यैस्तस्मात्पुण्यं समाचर।  
जातस्य मृत्युरेवास्ति जन्म एव मृतस्य च॥३९॥ **

**सुजन्म प्राप्यते पुण्यैर्भरणं तु तथैव च।  
सुखानां निचयः कान्त भुज्यते पुण्यकर्मभिः॥४०॥**

सोमशर्मोवाच—

**पुण्यस्याऽऽचरणं ब्रूहि तथा जन्मान्यपि प्रिये।  
सुपुण्यः कीदृशो भद्रे वद पुण्यस्य लक्षणम्॥४१॥**

सुमनोवाच—

**आदौ पुण्यं प्रवक्ष्यामि यथा पूर्व श्रुतं मया।  
पुरुषो वाऽथ वा नारी यथा नित्यं च वर्तते।॥४२॥**

**यथा पुण्यैः समामोति कीर्ति पुत्रान्प्रियां धनम्।  
पुण्यस्य लक्षणं कान्त [सर्वमेव](# "क. ख. ग. घ. च. छ. झ. ढ. सत्यमे । ट. श्रृणुध्वैव।") वदाम्यहम्॥४३॥**

**ब्रह्मचर्येण [तपर्स](# "ग. घ. ट. 'सा सुखं नित्यं प्रवर्तते । दा।")मखपञ्चकवर्तनैः।  
दानेन नियमैश्चापि क्षमाशौचेन वल्लभ॥४४॥**

**अहिंसया सुशक्त्या च ह्यस्तेयेनापि वर्तनैः।  
एतैर्दशभिरङ्गैस्तु धर्ममेव प्रपूरयेत्॥४५॥**

**संपूर्णो जायते धर्मो ग्रासैर्योगो यथोदरे।  
धर्म सृजति धर्मात्मा त्रिविधेनैत्र कर्मणा॥४६॥**

**तस्य धर्मः प्रसन्नात्मा पुण्यमेवं तु प्रापयेत्।  
यं यं चिन्तयते प्राज्ञस्तं तं प्राप्नोति दुर्लभम्॥४७॥**

सोमशर्मोवाच—

**कीदृशी धर्ममूर्तिः स्यात्कान्यङ्गानि च भामिनि।  
प्रीत्या कथय मे कान्ते श्रोतुं श्रद्धा प्रवर्तते॥४८॥**

सुमनोवाच—

**लोके धर्मस्य वै मूर्तिः कैर्दृष्टा न द्विजोत्तम।  
अदृश्यवर्मा सत्यात्मा न दृष्टो देवदानवैः॥४९****॥**

**अत्रिवंशसमुत्पन्नो योऽनसूयात्मजो द्विज।  
तेन दृष्टः स वै धर्मो दत्तात्रेयेण वै सदा॥५०॥**

**द्वावेतौ तु महात्मानौ कुर्वाणौ तप उत्तमम्।  
धर्मेण वर्तमानौ तौ तपसा च बलेन च॥५१॥**

**[इन्द्राधिकेन](# "क. ख. च. छ. झ. ढ. इदानीं केन रूपेण प्रसन्नो वै भ ।") रूपेण प्रशस्तेन भविष्यतः।  
\[दशवर्षसहस्रं तु यावत्तौ वनसंस्थितौ॥५२॥**

**वायुभक्षौ निराहारौ संजातौ शुभदर्शनौ \]।  
दशवर्षसहस्रं तु तावत्कालं [तपोऽर्जितम्](# "क. ख. च. छ. झ. तयोर्गत।")॥५३॥**

**सुसाध्यमानयोश्चैव तत्र धर्मः प्रदृश्यते।  
पञ्चाग्निः साध्यते द्वाभ्यां तावत्कालं द्विजोत्तम॥५४॥**

**त्रिकालं संस्थितौ तावनिराहारव्रतं तथा।  
जलमध्ये स्थितौ [तावदत्तात्रेयो](# "क. ख. च. छ. झ. ड. 'बदेवं लक्षं गतं तयोः। दुं।") यतिस्तथा॥५५॥**

**दुर्वासास्तु मुनिश्रेष्ठस्तपसा चैव कर्षितः।  
धर्म प्रति स धर्मात्मा चुक्रोध मुनिपुङ्गवः॥५६॥**

**कुद्धे सति महाभाग तस्मिन्मुनिवरे तदा।  
अथ धर्मः समायातः स्वरूपेण द्विजोत्तमः॥५७॥**

**[ब्रह्मचर्यादिभिर्युक्तस्तपोभिश्च](# "क. ख. च. छ. झ. ठ 'दिभिः सर्वैरङ्गैर्युक्तःसुवु।") स बुद्धिमान्।  
सत्यं ब्राह्मणरूपेण ब्रह्मचर्य तथैव च॥५८॥**

**तपस्तु द्विजवर्योऽस्ति दमः प्राज्ञो द्विजोत्तमः।  
\['नियमस्तु महाप्राज्ञो दानमेव तथैव च॥५९॥ **

**अग्निहोत्रिस्वरूपेण ह्यात्रेयं हि समागतः।  
क्षमा शान्तिस्तथा लज्जा चाहिंसा च ह्यकल्पना॥६०॥**

———————————————————————————————————————————————————

\* क. ख. च. छ. झ. पुस्तकस्योऽयं पाठः।  
+क.ख. च.छ. झ. ट. पुस्तकस्योऽयं पाठः।



**एताः सर्वाः समायाता स्त्रीरूपास्तु द्विजोत्तम\]।  
बुद्धिः प्रज्ञा दया श्रद्धा मेधासत्कृतिशान्तयः॥६१॥ **

**पञ्चाग्नयस्तथा पुण्याः साङ्गा वेदास्तु ते [तर्दा](# " क. ख. च. छ. झ. ठ. 'दा। सर्वे रूपधरास्तत्र धर्मसार्धंस।")।  
स्वस्वरूपधराश्चैते सर्वे सिद्धिं [समागताः](# "क. च. छ. झ. 'ताः। सुभवो नाम पुण्यात्मा अ। सुमाबो नाम पुण्यात्मा। अ।")॥६२॥**

**अग्न्याधानादयः पुण्या अश्वमेधादयस्तथा।  
रूपलावण्यसंयुक्ताः सर्वाभरणभूषिताः॥६३॥ **

**[दिव्यमलाम्बरधरा](# " ग. घ. ङ. ट. माल्याम्बः।") दिव्यगन्धानुलेपनाः।  
किरीटकुण्डलोपेता दिव्याभरणभूषिताः॥**

**दीप्तिमन्तः स्वरूपास्ते तेजोज्वालाभिरादृताः॥६४॥**

**एवं धर्मः समायातः परिवारसमन्वितः।  
यत्र तिष्ठति दुर्वासाः क्रोधनः कालवत्तथा॥६५॥**

**धर्म उवाच—**

**कस्मात्कोपः कृतो विप्र भवांस्तपःसमन्वितः।  
क्रोधो हि नाशयेच्छ्रेयस्तप एव न संशयः॥६६॥ **

**सर्वनाशकरं तस्मात्क्रोधं तपसि वर्जयेत्।  
स्वस्थो भव द्विजश्रेष्ठ उत्कृष्टं तपसः फलम्॥६७॥**

**दुर्वासा उवाच—**

**भवान्को हि समायात एतैर्द्विजवरैः सह।  
[एता](# "क. ख. ग. घ. ङ. च. छ. ज. झ. ट. ड. ढ. सप्त।") नार्यः प्रतिष्ठन्ति सुरूपाः समलंकृताः॥**

**कथयस्व ममाग्रे त्वं विस्तरेण महामते॥६८॥**

**धर्म उवाच—**

**अयं ब्राह्मणरूपेण सर्वतेजः समन्वितः।  
दण्डहस्तः सुप्रसन्नः कमण्डलुधरस्तथा॥६९॥**

**तवाग्रे ब्रह्मचर्याख्यः सोऽयं पश्य समागतः।  
अन्यं पश्य त्वमेवं च दीप्तिमन्तं द्विजोत्तमम्॥७०॥**

**कपिलं पिङ्गलाक्षं च सत्यमेनं द्विजोत्तम।  
तादृशं पश्य धर्मात्मन्वैश्वदेवसमप्रभम्॥७१॥**

**यत्तपो हि त्वया विप्र सर्वदैव समाश्रितम्।  
एर्न पश्य महाभाग तव पार्श्व समागतम्॥७२॥ **

**प्रसन्नवाग्दीप्तियुक्तः सर्वजीवदयापरः।  
[दम](# "ज. दान।") एव तथाऽऽयातो यः पोषयति सर्वदा॥७३॥ **

**[जटिलः](# "क. ख. च. छ. झ. कठिनः। झ. जरठः।") कर्कशः पिङ्गो ह्यतितीत्रो महाप्रभुः।  
नाशको हि स पापानां खङ्गहस्तो द्विजोत्तमः॥७४॥ **

**\[\*दम एष समायातः पश्य पश्य द्विजोत्तमः।  
[अभिशान्तो](# "घ. छ. ज. झ. ओतशा।") महापुण्यो नित्यक्रियासमन्वितः॥७५॥ **

**नियमस्तु समायातस्तव पार्श्वे द्विजोत्तमः।  
अतिशुक्लो महादीप्तः शुद्धस्फटिकसंनिभः॥७६॥**

**[पयःकमण्डलुकरो](# "ग. घ. छ. ज. ट. झ. ढ. 'कर इन्द्रका।") दन्तकाष्ठधरो द्विजः।  
शौच एष समायातो भवतः संनिधाविह॥७७॥**

**अतिसाध्वी महाभागा सत्यभूषणभूषिता।  
सर्वाभरणशोभाङ्गी शुश्रूषेयं समागता॥७८॥**

**अतिधीरा प्रसन्नाङ्गी गौरी प्रहसितानना।  
पद्महस्ता इयं धात्री पद्मनेत्रा सुपद्मिनी॥७९॥**

**दिव्यैराभरणैर्युक्ता क्षमा प्राप्ता द्विजोत्तम।  
अतिशान्ता सुप्रतिष्ठा बहुमङ्गलसंयुताः॥८०॥**

**दिव्यरत्नकृताशोभा दिव्याभरणभूषिता।  
तत्र शान्तिर्महाप्राज्ञ ज्ञानरूपा समागता॥८१॥**

**परोपकारकरणा बहुसत्यसमाकुला।  
मितभाषा [सदैवोसौ](# "क. ख. ग. घ. ङ. च. छ. ज. झ. ट. वासावकल्का ते।") प्रज्ञेयं ते समागता॥८२॥**

**प्रसन्ना सा क्षमायुक्ता [सर्वाभरणभूषणा](# "क. ख. च. छ. झ. श्वेताभरणभूषिता। ")।  
[पद्मासना](# "च.पद्मानना।") सुरूपा सा श्यामवर्णा यशस्विनी॥८३॥ **

**\[ +अहिंसेयं महाभागा भवन्तं तु समागता।  
तप्तकाञ्चनवर्णाङ्गी रक्ताम्बरविलासिनी \]॥८४॥**

—————————————————————————————————————————

\* झ ढ. पुस्तकस्थोऽयं पाठः। +क. ख. च. छ. श. ड. पुस्तकस्योऽयं पाठः।



**सुप्रसन्ना सुमत्रा च यत्र तत्र न पश्यति।  
ज्ञानभावसमाक्रान्ता पुण्यहस्ता [तपस्विनी](# "क. ख. च. 'नी। शुक्लाभ।")॥**

**\[ \*मुक्ताभरणशोभाढ्या निर्मला चारुहासिनी \]॥८५॥**

**इयं [श्रद्धा](# "क. ख. ग. घ. ङ. च. छ. ज. झ. ट. ड. ढ. लजा।") महाभाग पश्य पश्य समागता।  
बहुबुद्धिसमाक्रान्ता बहुज्ञानसमाकुलां॥८६॥**

**सुभोगा सक्तरूपा सा सुस्थिता चारुमङ्गला।  
सर्वावध्यानसंयुक्ता लोकमाता यशस्विनी॥८७॥**

**सर्वाभरणशोभाढ्या पीनश्रोणिपयोधरा।  
गौरवर्णा समायाता नीलवस्त्रविभूषणा॥८८॥**

**इयं मेधा महाप्राज्ञ तवैव परिसंस्थिता।  
हंसचन्द्रप्रतीकाशा मुक्ताहारविलम्बिनी॥८९॥**

**सर्वावरणसंभूषा सुप्रसन्ना [मनस्विनी](# "क. ख. च. छ. झ. तपस्विनी।")।  
[श्वेतवस्त्रेण](# "क. ख. च. छ. 'तपत्रेण। ढ. 'तरूपेण।") संवीता शतपत्रं करे कृतम्॥९०॥**

**[पुस्तकाक्षं](# "म. 'स्तकरा पङ्कजस्था रा।") करे यस्या राजमानं सदैव हि।  
\[+ एषा प्रज्ञा महाभागा भाग्यवन्तं समागता॥९१॥ **

**लाक्षारससमामर्णा सुप्रसन्ना सदैव हि।  
पीतपुष्पकृतामाला हारकेयूरभूषणा॥९२॥**

**मुद्रिकाकङ्कणोपेता रत्नकुण्डलमण्डिता।  
पीतेन वाससा देवी सदैव परिराजते॥९३॥**

**त्रैलोक्यस्योपकाराय [पोषर्णायाद्वितीयका](# "क. ख. ग. घ. च. झ. ट. 'णाय हिताय च। य०। छ. 'णाय तथैव च।")।  
यस्याः शीलं द्विजश्रेष्ठ सदैव परिकीर्तितम्॥९४॥**

**सेयं दया सुसंप्राप्ता तत्र पार्श्व द्विजोत्तम।  
इयं वृद्धा महाप्राज्ञा भावभार्या तपस्विनी॥९५॥**

**मम माता द्विजश्रेष्ठ धर्मोऽहं तव सुव्रत।  
[इति](# "क. ख. च. 'ति त्वां समगच्छाम मा।") ज्ञात्वा समं गच्छ मामेवं परिपालय॥९६॥**

दुर्वासा उवाच—

**यदि धर्मः समायातो मत्समीपं तु सांप्रतम्।  
एतन्मे कारणं ब्रूहि किं ते धर्म करोम्यहम्॥९७****॥**

धर्म उवाच—

**कस्मात्कुद्धोऽसि विमेन्द्र किमेतैर्विप्रियं कृतम्।  
तन्मे त्वं कारणं ब्रूहि दुर्वासो यदि मन्यसे॥९८॥**

दुर्वासा उवाच—

**दुवार नाहं कुपितो देव तदिदं कारणं शृणु।  
दमशौचैः सुसंक्लेशैः शोधितं कायमात्मनः॥९९॥**

**अक्षवर्षप्रमाणं वै तपश्चर्या मया कृता।  
एवं पश्यामि मामेत्र न दया ते प्रवर्तते॥१००॥**

**स्मात्कुद्धोऽस्मि तेऽचैव शापत्रयं ददाम्यहम्।  
एवं [ज्ञात्वा](# "क. ख. च. छ. झ.॥") तदा धर्मस्तमुवाच महामतिः॥१०१****॥**

धर्म उवाच—

**यि नष्टे महाप्राज्ञ लोको नाशं समेष्यति।  
दुःखमूलमहं तात निकर्षामि भृशं द्विज॥१०२॥**

**सौख्यं पश्चादहं दश्चि यदि सत्यं न मुञ्चति।  
\[ उपायोऽयं सुखमूलस्य पुण्यं दुःखेन लभ्यते॥१०३॥ **

**ग्यमेवं प्रकुर्वाणः प्राणी प्राणान्विमुञ्चति।  
महत्सौख्यं ददामीह परत्र च न संशयः॥१०४****॥**

दुर्वासा उवाच—

**खं येनाऽऽप्यते तेन परं दुःखं प्रपद्यते।  
तत्तु मर्त्यः परित्यज्य ह्यन्येनापि भुनक्ति च॥१०५॥ **

**तच्छ्रेयो नैव पश्यामि त्वन्यायं हि कृतं तत्र।  
येन कायेन क्रियते भुज्यते तेन तत्सुखम्॥१०६॥ **

**न्येन क्रियते क्लेशमन्येनापि प्रभुज्यते।  
तत्सुखं को विजानाति चान्यायं धर्ममेव वा॥१०७॥ **

**अन्येन क्रियते क्लेशमन्येनापि सुखं पुनः।  
भुनक्ति पुरुषो धर्म तत्सर्व श्रेयसा युतम्॥१०८॥**

———————————————————————————————————————————————————

\* क. ख. च. छ. झ. पुस्तकस्थोऽयं पाठः॥  
+क. ख. छ. झ. पुस्तकस्थोऽयं पाठः।  
\* क. ख. ग. ङ. च. छ. पुस्तकस्थोऽयं पाठः॥  
+क. ख. ग. ङ. च. छ. ज. झ. ढ. पुस्तकस्थोऽयं पाठः।  
\* क. ख. च. छ. पुस्तकस्थोऽयं पाठः।



**पुण्यं चैव ह्यनेनापि हानेन फलमश्रुते।  
प्रियं कृत्वा पुनः पुण्यमनेन परिभुज्यते॥१०९॥**

**तत्सर्व हि सुखं प्रोक्तं यत्तथा यस्य लक्षणम्।  
धर्मशास्त्रोदितं चैव कृतं सर्वत्र नान्यथा॥११०॥**

**येन कायेन कुर्वन्ति तेन दुःखं सहन्ति ते।  
परत्र तेन भुञ्जन्ति [होनेनापि](# "ञ. ह्यन्येना।") तथैव वा॥**

**इति ज्ञात्वा स धर्मात्मा भैवान्समवलोकयेत्॥१११॥**

**यथा चौरा महापापाः स्वकायेन सहन्ति ते।  
दुःखं च दारुणं तीव्र तथा सुर्ख कथं न हि॥११२॥**

धर्म उवाच—

**येन कायेन ये पापा आचरन्ति हि पातकम्।  
तेन पीडां सहन्त्येव पातकस्य हि तत्फलम्॥११३॥**

**दण्डमेकं परं दृष्टं धर्मशास्त्रेषु पण्डितैः।  
तं धर्मपूर्वकं विद्धि खेतैर्त्यायैस्त्वमेव हि॥११४॥**

दुर्वासा उवाच—

**एवं न्यायं न मन्येऽहं तथैव शृणु धर्मराट्।  
शापत्रयं प्रदास्यामि क्रुद्धोऽहं तव नान्यथा॥११५॥**

धर्म उवाच—

**यदा क्रुद्धो महाप्राज्ञ मामेव हि क्षमस्व च।  
\[ नैव क्षमसि विप्रेन्द्र दासीपुत्रं हि मां कुरु॥११६॥**

**राजानं तु न कर्तव्यं चाण्डालं च महामुने।  
प्रसादसुमुखो विप्र प्रणतस्य सदैव हि॥**

**दुर्वासाश्च ततः क्रुद्धो धर्म चैत्र शशाप ह॥११७॥**

दुर्वासा उवाच—

**राजा भव त्वं धर्माद्य दासीपुत्रश्च नान्यथा।  
गच्छ [चाण्डालयोनिं](# "क. ख.ग. घ. च. छ. ज. झ. ट. ढ. निं त्वं मच्छापाद्विज नान्यथा ए०।") च धर्म त्वं स्वेछ्या व्रज॥११८॥**

**एवं शापत्रयं दत्त्वा गतोऽसौ द्विजसत्तमः।  
अनेनापि प्रसङ्गेन दृष्टो धर्मः पुरा किल।॥११९॥**

सोमशर्मोवाच—

**धर्मस्तु कीदृशो जातस्तेन शप्तो महात्मना।  
तद्भोगं तस्य मे ब्रूहि यदि जानासि भामिनि॥१२०॥**

सुमनोवाच—

**भरतानां कुले जातो धर्मो भूत्वा युधिष्ठिरः।  
विदुरो दासिपुत्रस्तु अन्यच्चैव वदाम्यहम्॥१२१॥**

**यदा राजा हरिश्चन्द्रो विश्वामित्रेण कर्षितः।  
तदा चाण्डालतां प्राप्तः स हि धर्मो महामतिः॥**

**दुर्वाससो हि शापाद्वै सत्यमुक्तं तवाग्रतः॥१२२॥**

इति श्रीमहापुराणे पाद्मेभूमिखण्डे सोमशर्मसुमनासंवादे द्वादशोऽध्यायः॥१२॥  
**आदितः श्लोकानां समष्ट्यङ्काः—३९१६**  
——————  
अथ त्रयोदशोऽध्यायः।  
——————

सोमशर्मोवाच—

**लक्षणं ब्रह्मचर्यस्य तन्मे विस्तरतो वद।  
कीदृशं ब्रह्मचर्य च यदि जानासि भामिनि॥१॥**

सुमनोवाच—

**नित्यं सत्ये रतिर्यस्य पुण्यात्मा [सुश्रुतां](# " क. ख. च. छ.झ.स्वच्छतां।") व्रजेत्।  
ऋतौ प्राप्ते व्रजेन्नारीं स्त्रीयां दोषविवर्जितः॥२॥**

**स्वकुलस्य सदाचारं कदा नैव विमुञ्चति।  
एतत्ते हि सामख्यातं गृहस्थस्य द्विजोत्तम॥३॥**

———————————————————————————————————————————————————

\* क. ख. ग. घ. च.झ. ट. ढ. पुस्तकस्थोऽयं पाठः।  




**ब्रह्मचर्यं मया प्रोक्तं गृहिणां मुक्तिदं किल।  
यतीनां तु प्रवक्ष्यामि तन्मे निगदतः शृणु॥४॥**

**दमसत्यसमायुक्तः पापाद्भीतस्तु सर्वदा।  
भार्यासङ्गं वर्जयित्वा ध्यानज्ञानप्रतिष्ठितः॥५॥**

**यतीनां ब्रह्मचर्यं च समाख्यातं [तवाग्रत](# "छ. झ. ड. 'त। तप एव प्रवं।")।  
वानप्रस्थस्य वक्ष्यामि तन्मे निगदतः शृणु॥६॥**

**आचारेण प्रवर्तेत कामक्रोधविवर्जितः।  
प्राणिनामुपकाराय संस्थित [उ](# "क. ख. ग. घ. ङ. च. छ. ज. झ. ट. ड. ढ. उद्यमाकृतिः।")ञ्छवृत्तिमा[न्](# " क. ल. म. घ. च. छ. श. ट. 'न्। तप एव सं०")॥७॥**

**वनस्थस्य समाख्यातं सत्यमेव वदाम्यहम्।  
परद्रव्येषु लोलत्वात्परस्त्रीषु तथैव च॥८॥**

**दृष्ट्वा मतिर्न यस्य स्यात्स सत्यः परिकीर्तितः।  
दानमेत्र प्रवक्ष्यामि येन जीवन्ति मानवाः॥९॥**

**आत्मसौख्यं प्रतीच्छेद्यः [स](# "क ख. ग. घ. ङ. च. छ. ज. झ. ट.ठ. ड. स इहैव परत्र च। अं")गच्छेत्परमं पदम्।  
अन्नस्यापि महादानं सुखस्य मधुरस्य च॥१०॥**

**ग्रासमात्रं तथा देयं क्षुधार्ताय न संशयः।  
दत्ते सति महत्पुण्यममृतं सोऽश्रुते सदा॥११॥**

**दिने दिने प्रदातव्यं यथाविभवविस्तरम्।  
वचनं च तृणं शय्यां गृहच्छायां सुशीतलाम्॥१२॥**

**भूमिमपस्तथा चाझं प्रियवाक्यमनुत्तमम्।  
आसनं वसनं पाद्यं कौटिल्येन विषर्जितः॥१३॥**

**आत्मनो जीवनार्थाय नित्यमेवं करोति [य](# "ञ. 'यः। द्रव्येण मो।")।  
\[देवान्पितृन्समभ्यर्च्य एवं दानं ददाति यः\]॥**

**इत्येवं मोदतेऽसौ वै परत्रेह तथैव च॥१४॥**

**अवन्ध्यं दिवसं यो वै दानाध्ययनकर्मभिः।  
प्रकुर्यान्मानुषो भूत्वा स देवो नात्र संशयः॥१५॥**

**नियमं च प्रवक्ष्यामि धर्मसाधनमुत्तमम्।  
देवानां ब्राह्मणानां च पूजास्वभिरतोऽथ यः॥१६॥**

**नित्यं नियमसंयुक्तो [दारव्रतेषु](# "क. ख. च. ड. 'नजाते।") सुव्रत।  
उपकारेषु सर्वेषु नियमश्च प्रकीर्तितः॥१७॥**

**क्षमारूपं प्रवक्ष्यामि धूयतां द्विजसत्तम।  
पराक्रोशं हि संश्रुत्य ताडिते सति केनचित्॥१८॥**

**क्रोधं चैव न गच्छेच्च ताडितोऽपि न ताडयेत्।  
सहिष्णुः स्यात्स धर्मात्मा न हि रागं प्रयाति च॥१९॥**

**समश्नाति परं सौख्यमिह चामुत्र तेन च।  
एवं क्षमा समाख्याता शौचमेवं वदाम्यहम्॥२०॥**

**स बाह्याभ्यन्तरे यो वै शुद्धो रागविवर्जितः।  
स्नानाचमनकैश्चैत्र व्यवहारेण वर्तते॥२१॥**

**शौचमेवं समाख्यातमहिंसां तु वदाम्यहम्।  
तृणमेव ह्यकार्याद्वै छेत्तव्यं न विजानता॥ २२॥**

**अहिंस्रः संयतो भूयाद्यथाऽऽत्मनि तथा परे।  
शान्तिमेवं प्रवक्ष्यामि शान्त्या सुखं समश्रुते॥२३॥**

**शान्तिरेषा प्रकर्तव्या खेदं नैत्र परिव्रजेत्।  
भूतत्रैरं विसृज्यैव मनसा न प्रकाशयेत्॥२४॥**

**\[\*एवं शान्तिः समाख्याताऽप्यस्तेयं च वदाम्यहम्।  
परस्वं नैव हर्तव्यं परयोषा तथैव च॥२५॥**

**वचनैर्मनोभिः कायैश्च न प्रमेयं प्रकाशयेत्।  
दममेवं प्रवक्ष्यामि तवाग्रे च द्विजोत्तम॥२६॥**

**दमनादिन्द्रियाणां वै मनसा नित्यं प्रकाशयेत्।  
औद्धत्यं नाशयेत्तेषां सचैतन्यो भवेत्सदा॥२७॥**

**शुश्रूषां हि प्रवक्ष्यामि धर्मशास्त्रेषु यादृशी।  
पूर्वाचार्यैर्यथा प्रोक्ता तथाऽहं प्रवदाम्यहम्॥२८॥**

**वाचा देहेन मनसा गुरुकार्य प्रसाधयेत्।  
जायतेऽनुग्रहो यत्र शुश्रूषा सा निगद्यते॥२९॥**

**साङ्गो धर्मः समाख्यातस्तवाग्रे द्विजसत्तम।  
अन्यच्च ते प्रवक्ष्यामि श्रोतुमिच्छसि यत्पते॥३०॥**

**ईदृशे चापि धर्मे तु वर्तते यो नरः सदा।  
संसारे तस्य संभूतिः पुनरेवं न [जायते](# "ङ. ढ.")॥३१॥**

**स्वर्ग गच्छति धर्मेण सत्यं सत्यं वदाम्यहम्।  
एवं ज्ञात्वा महाप्राज्ञ धर्ममेवं व्रजस्त्र हि॥३२॥**

**सर्वे हि प्राप्यते कान्त यदसाध्यं महीतले।  
धर्मप्रसादतस्तस्मात्कुरु वाक्यं ममैव हि॥३३॥**

———————————————————————————————————————————————————

\* क. ख. ङ. च. छ. झ. पुस्तकस्थोऽयं पाठः।  
\* ग. घ. पुस्तकस्थोऽयं पाठः।



**भार्यायास्तु वचः श्रुत्वा सोमशर्मा सुबुद्धिमान्।  
\[पुनः प्रोवाच तां भार्या सुमनां धर्मवादिनीम् \]॥३४॥**

इति श्रीमहापुराणे पाद्मेभूमिखण्डे सुमनोपाख्याने त्रयोदशोऽध्यायः॥ १३॥  
**आदितः श्लोकानां समष्ट्यङ्काः—३९५०  
——————**  
अथ चतुर्दशोऽध्यायः।  
**——————**

सोमशर्मोवाच—

**एवंविधं महापुण्यं धर्माख्यानमनुत्तमम्।  
कथं जानासि भद्रं ते कस्माच्चैव श्रुतं त्वया॥१॥**

सुमनोवाच—

**भार्गवाणां कुले जातः पिता मम महामते।  
च्यवनो नाम विख्यातः सर्वज्ञानविशारदः॥२॥**

**[तस्यहमभवं](# "ङ. छ. ") कन्या प्राणादपि च वल्लभा।  
यत्र यत्र व्रजत्येष तीर्थारामेषु सुव्रत॥३॥**

**सभासु च मुनीनां तु देवतायतनेषु च।  
तेन सार्थ व्रजाम्येका क्रीडमाना सदैव हि॥४॥**

**कौशिकान्वयसंभूतो वेदशर्मा महामतिः।  
पितुर्मम सखा शीघ्रमटमानः समागतः॥५॥**

**दुःखेन महताऽऽविष्टश्चिन्तयानो मुहुर्मुहुः।  
तमागतं महात्मानमुवाच च पिता मम॥६॥**

**भवन्तं दुःखसंतप्तमिति जानामि सुव्रत।  
कस्माद्दुःखी भवाञ्जतस्तन्मे त्वं कारणं वद॥७॥**

**एवं वाक्यं ततः श्रुत्वा च्यवनस्य महात्मनः।  
तमुवाच महात्मानं पितरं मम सुव्रतः॥८॥**

**वेदशर्मा महाप्राज्ञः सर्वे दुःखस्य कारणम्।  
मम भार्या महासाध्वी पतिव्रतपरायणा॥९॥**

**अपुत्रा सा हि संजाता मम वंशो न विद्यते।  
एतत्ते कारणं प्रोक्तं पृच्छसे त्वं तु यच्च माम्॥१०॥**

**एतस्मिन्नन्तरे प्राप्ते कश्चित्सिद्धः समागतः।  
मम पित्रा तथा तेन ह्युत्थाय वेदशर्मणा॥११॥**

**द्वाभ्यामेवाप्यसौ सिद्धः पूजितो भक्तिपूर्वकम्।  
[उपचारैस्तु](# "क. ख. ङ. च.छ.झ.") भोज्याद्यैर्वचनैर्मधुराक्षरैः॥१२॥**

**द्वाभ्यामन्तर्गतं पृष्टं पूर्वोक्तं च यथा त्वया।  
उभौ तौ प्राह धर्मात्मा ससर्ख पितरं मम॥१३॥**

**धर्मस्य कारणं सर्वे मयोक्तं ते यथा किल॥१४॥**

**धर्मेण प्राप्यते पुत्रो धनं धान्यं तथा स्त्रियः।  
ततस्तेन कृतं धर्म संपूर्ण वेदशर्मणा॥१५॥**

**तस्माद्धर्मात्सुसंजातं महत्सौख्यं सुपुत्रकम्।  
तेन सङ्गप्रसङ्गेन ममैष मतिनिश्चयः॥१६॥**

**यथा कान्त तव प्रोक्तं मयैव परमं शुभम्।  
तस्माच्छ्रतं महासिद्धात्सर्वसंदेहनाशनम्॥ **

**विप्रधर्म समाश्रित्य ह्यनुवर्तस्व सर्वदा॥१७॥**

सोमशर्मोवाच—

**धर्मेण कीदृशो मृत्युर्जन्म चैत्र वदस्त्र मे।  
उभयोर्लक्षणं कान्ते तत्सर्वे हि यथागमम्॥१८॥**

सुमनोवाच—

**सत्यशौचक्षमा शान्तितीर्थपुण्यादिकैस्तथा।  
धर्मश्च पालितो येन तस्य मृत्युं वदाम्यहम्॥१९॥**

**रोगो न जायते तस्य न च पीडा कलेवरे।  
न श्रमो न च वै ग्लानिर्न च स्वेदो भ्रमस्तथा॥२०॥**

**दिव्यरूपधरा भूत्वा गन्धर्वा ब्राह्मणास्तथा।  
वेदपाठसमायुक्ता गीतज्ञानविशारदाः॥२१॥**

———————————————————————————————————————————————————

\* छ. पुस्तकस्थोऽयं पाठः।



**तस्य पार्श्वे समायाान्त स्तुतिं कुर्वन्ति चाटुलाम्।  
स्वस्थः सुखासने युक्तो देवपूजागतः किल॥ **

**तीर्थ च लभते प्राज्ञः स्नानार्थे धर्मतत्परः।  
अग्न्यागारे गवां स्थाने देवतायतनेषु च॥२३॥**

**आरामे च तडागे वा [यत्राश्वत्थो](# "ञ. यत्रस्योऽपि व'।") वटस्तथा।  
ब्रह्मवृक्षं समाश्रित्य श्रीवृक्षं वा तथा पुनः॥२४॥**

**[अवस्थानं](# "ञ. 'श्वत्यस्थानमा।") [समाश्रित्य](# "ञ. 'त्व गुरुस्था।")गजस्थानगतो नरः।  
अशोकं चूतवृक्षं च समाश्रित्य यदा स्थितः॥२५॥**

**संनिधौ ब्राह्मणानां च राजवेश्मगतोऽथ वा।  
रणभूमिं समाश्रित्य पूर्व यत्र मृतो भवेत्॥२६॥**

**मृत्युस्थानानि पुण्यानि केवलं धर्मकारणम्।  
गोगृहं तु सुसंप्राप्य तथा चामरकण्टकम्॥ २७॥**

**[शुद्धधर्मकरो](# "ञ. 'द्धकर्म'।") नित्यं धर्मात्मा धर्मवत्सलः।  
एवं स्थानं समाप्नोति यदा मृत्युं समाश्रितः॥२८॥**

**मातरं पश्यते पुण्यां पितरं च नरोत्तमम्।  
भ्रातरं श्रेयसा युक्तमन्यं स्वजनबान्धवम्॥२९॥**

**बन्दीजनैस्तथा पुण्यैः स्तूयमानः पुनः पुनः।  
पापिष्ठं नैव [पश्येत](# "क. ख. ङ.च. छ. झ. द. ")नान्यं शूद्रादिकं पुनः॥३०॥**

**गीतं गायन्ति गन्धर्वाः स्तुवन्ति स्तावकाः स्तत्रैः।  
मन्त्रपाठैस्तथा विप्रा माता स्नेहेन पूजयेत् ३१॥**

**पिता स्वजनवर्गाश्च धर्मात्मानं महामतिम्।  
एवं मृत्युः समाख्यातः पुण्यस्थानेषु वै प्रभो॥३२॥**

**[त्यक्षान्पश्यते](# "ञ. प्रत्याख्यान्य।") बूतान्हास्यस्नेहसमन्वितान्।  
न च स्वमेन मोहेन क्लेशयुक्तेन नैव च॥३३॥**

**धर्मराजो महाप्राज्ञो भवन्तं तु समाह्वयेत्।  
एश्येहि त्वं महाभाग यत्र धर्मः स तिष्ठति॥३४॥**

**तस्य नो मोहसंप्राप्तिर्न ग्लानिः स्मृतिविभ्रमः।  
जायते नात्र संदेहः प्रसन्नात्मा भविष्यति ३५॥**

**ज्ञानविज्ञानसंपन्नः स्मरेदेवं जनार्दनम्।  
तैः सार्ध तु प्रयात्येवं संतुष्टो हृष्टमानसः॥३६॥**

**एकत्वं जायते तस्य त्यजतः स्वं कलेवरम्।  
दशमद्वारमाश्रित्य ह्यात्मा तस्य स गच्छति॥३७॥**

**शिविका तस्य चाऽऽयाति हंसयानं मनोहरम्।  
विमानैरेव संयाति हरेर्धाम ह्यनुत्तमम्॥३८॥**

**छत्रेण ध्रियमाणेन चामरैर्व्यजनैस्तथा।  
वीज्यमानः स धर्मात्मा \[पुण्यैरेव समन्ततः॥३९॥**

**गीयमानस्तु धर्मात्मा\] स्तूयमानश्च पण्डितैः।  
वन्दिभिश्चारणैर्दिव्यैर्बाह्मणैर्वेदपारगैः॥४०॥**

**साधुभिः स्तूयमानस्तु सर्वसौख्यसमन्वितः।  
यथा दानप्रभावेन फलमानोति तत्र सः॥४१॥**

**आरामवाटिकामध्ये स प्रयाति सुखेन वै।  
अप्सरोभिः समाकीर्णो दिव्याभिर्मङ्गलैर्युतः॥४२॥**

**देवैः प्रस्तूयमानस्तु धर्मराजं प्रपश्यति।  
देवाश्च धर्मसंयुक्ता जग्मुः संमुखमेत्र तम्॥४३****॥**

**\[\*एबेहि वै महाभाग भुङ्क्ष्व भोगान्मनोनुगान्।  
एवं स पश्यते धर्म सौम्यरूपं महामतिम्॥४४****॥**

**स्वस्य पुण्यस्य भावेन भुञ्जते स्वर्गमेव सः \]।  
भोगक्षयात्स धर्मात्मा पुनर्जन्म प्रयाति वै॥४५****॥**

**निजधर्मप्रसादात्स कुलं पुण्यं प्रयाति वै।  
ब्राह्मणस्य तु पुण्यस्य क्षत्रियस्य तथैव च॥४६****॥**

**धनाढ्यस्य सुपुण्यस्य वैश्यस्यैव महामते।  
धर्मेण मोदते तत्र पुनः पुण्यं करोति सः॥४७****॥**

इति श्रीमहापुराणे पाद्मेभूमिखण्डे सुमनोपाख्याने चतुर्दशोऽध्यायः॥१४॥  
**आदितः श्लोकानां समष्ट्यङ्काः—३९९७  
——————**  
अथ पश्ञ्चदशोऽध्यायः।  
**——————**

सोमशर्मोवच—

**पापिनां मरणं भद्रे कीदृशैर्लक्षणैर्युतम्।  
तन्मे त्वं विस्तराद्ब्रूहि यदि जानासि भामिनि॥१॥**

———————————————————————————————————————————————————

\* क. ख. ङ. च. छ. झ. पुस्तकस्थोऽयं पाठः।  
\* क. ख. ग. घ. ङ. च. छ. ज. झ. ट. ड.ढ. पुस्तकस्थोऽयं पाठः।   




सुमनोवाच—

**भूयतामभिधास्यामि तस्मात्सिद्धाच्छुतं मया।  
पापिनां मरणे कान्त यादृशं लिङ्गमेन च॥**

**महापातकिनां चैव स्थानं चेष्टां [वदाम्यहम्](# "क. ख. ङ. च. छ. झ. 'म्। लिप्ताममेध्यसंक्लेदैर्भूमिं।")॥२॥**

**त्रिण्मुत्रामेध्यसंयुक्तां भूमिं पापिसमन्विताम्।  
स तां प्राप्य सुदृष्टात्मा प्राणान्दुःखेन मुञ्चति॥३॥**

**चाण्डालभूमिमासाद्य मरणं याति दुःखितः।  
गर्दभैरादृतां भूमिं वेश्यागेहं समाश्रितः॥४॥**

**चर्मकारगृहं गत्वा निधनायोपगच्छति।  
अस्थिचर्मनखैः पूर्णामाश्रितां पापकिल्बिषैः॥५॥**

**तां प्राप्य चैव वुष्टात्मा मृत्युं याति स निश्चितम्।  
अन्यां पापसमाचारां प्राप्य मृत्युं स गच्छति॥६॥**

**अथ चेष्टां प्रवक्ष्यामि दूतानां तु तमिच्छताम्।  
भैरवान्दारुणान्घोरानतिकृष्णान्महोदरान्॥७॥**

**\[\*पिङ्गाक्षान्पीतनीलांश्च ह्यतिश्वेतान्महोदरान्\]।  
अत्युच्चान्विकरालांश्च शुष्कर्मासत्वचोपमान्॥८॥**

**रौद्रदन्तान्करालास्यान्सिहास्यान्सर्पहस्तकान्।  
स तान्दृष्ट्वा प्रकम्पेत स्विद्यते च मुहुर्मुहुः॥९॥**

**स्विद्यमानस्य या चेष्टा तामेवं प्रवदाम्यहम्।  
परद्रव्यापहरणं परभार्याविडम्बनम्॥१०॥**

**ऋणं परस्य पूर्व च गृहीतं यत्तु पापिभिः।  
परतो न प्रदत्तं हि लोभस्त्रादेन मोहितैः॥११॥**

**अन्यमेत्र महापापं [कुप्रतिग्रहमेव](# "म. कुमतिप्रदमे ।") च।  
\[+कण्ठमा यान्ति ते सर्वे म्रियमाणस्य तस्य च\]॥१२॥**

**यानि कानि च पापानि पूर्वमेत्र कृतानि च।  
आयान्ति कण्ठमूलं ते महापापस्य नान्यथा॥१३॥**

**दुःखमुत्पादयन्त्येते कफबन्धेन दारुणम्।  
पीडाभिर्दारुणाभिश्च कण्ठे घुरघुरायते॥१४॥**

**रोदते कम्पतेऽत्यर्थ मातरं पितरं पुनः।  
\[+ स्मरते भ्रातरस्तत्र भार्या पुत्रान्पुनः पुनः\]॥१५॥**

**पुनर्विस्मरणं याति महापापेन मोहितः।  
तस्य प्राणा न गच्छन्ति [बहुपीडासमाकुल](# "क. ख. च. छ. झ. ")॥१६॥**

**एजते ताम्यते चैव मूर्छते च पुनः पुनः।  
एवं पीडासमायुक्तो दुःखं भुक्तेऽतिमोहितः॥१७॥**

**तस्य प्राणाः सुदुःखेन महाकष्टैः [प्रचालिर्ताः](# "ढ 'ताः । अपानमार्गमा ।")।  
[भयं](# "ज. ट. ड. मार्गं ।") घोरं समाश्रित्य शृणु कान्त प्रयान्ति ते॥१८॥**

**एवं प्राणी सदा मुग्धो लोभमोहसमन्त्रितः।  
नीयते यमदूतैस्तु तस्य दुःखं वदाम्यहम्॥१९**

**अङ्गारसंचये मार्गे कृष्यमाणो हि नीयते।  
दश्वमानः सुदुष्टात्मा चेष्टमानः पुनः पुनः॥२०**

**यत्राऽऽतपो महातीब्रो द्वादशादित्यतापितः।  
नीयते तेन मार्गेण संतप्तः सूर्यरश्मिभिः॥२१॥**

**पर्वतेष्वेव दुर्गेषु च्छायाहीनेषु दुर्मतिः।  
नीयते तेन मार्गेण क्षुधातृष्णाप्रपीडितः॥२२॥**

**स दूतैर्हन्यमानस्तु \[\*गदादण्डैः परश्वधैः।  
कशाभिस्ताज्यमानस्तु निन्द्यमानस्तु दूतकैः॥२३॥**

**ततः शीतमये मार्गे वायुना सेव्यते पुनः।  
तेन शीतेन संदुःखी भूत्वा यान्ति न संशयः॥ **

**आकृष्यमाणो दूतैस्तु\] नानादुर्गेषु नीयते॥२४॥**

**एवं पापी स दुष्टात्मा \[+ देवब्राह्मणनिन्दकः।  
सर्वपापसमायुक्तो नीयते यमकिंकरैः॥२५॥**

**यमं पश्यति दुष्टात्मा\] कृष्णाञ्जनचयोपमम्।  
तमुग्रं दारुणं [भीमं](# "क.ख. ङ. च. छ. झ. ड.ढ.'मंभीम") यमदूतैः समादृतम्॥२६॥**

**सर्वव्याधिसमाकीर्ण चित्रगुप्तसमन्वितम्।  
आरूढं महिषं देवं धर्मराजं द्विजोत्तम॥२७॥**

**दंष्ट्राकरालमत्युग्रं तस्याऽऽस्यं कालसंनिभम्।  
पीतवासं महाहस्तं रक्तगन्धानुलेपनम्॥२८॥**

**रक्तमाल्यकृताभूषं गदाहस्तं भयंकरम्।  
एवंविधं महाकार्य यमं पश्यति दुर्मतिः॥२९॥**

———————————————————————————————————————————————————

\* क. ख. ङ. च. छ पुस्तकस्थोऽयं पाठः।  
+क ख. ङ. च. छ. ड. ढ. पुस्तकस्थेोऽयं पाठः ।  
+क. ख. छ.झ.ट. ड. पुस्तकस्थोऽयं पाठः ।  
\* क.ख. ङ.च छ.झ. पुस्तकस्योऽयं पाठः ।  
+क. ख. ग. घ. ङ.च. छ. झ. ड. पुस्तकस्थोऽयं पाठः



**तं दृष्ट्वा समनुप्राप्तं सर्वधर्मबहिष्कृतम्।  
यमः पश्यति तं दुष्टं पापिष्ठं [धर्मसंकटम्](# "क. ख. च. कर्मकण्टकम्।")॥३०॥**

**[शातयेतं](# "ञ. शामये।") महादुःखै पीडाभिर्दारुणायुधैः।  
यावद्युगसहस्रं तु तावत्कालं मपच्यते॥३१॥**

**यातनासु च नानासु पच्यते च पुनः पुनः।  
नारकीं याति वै योनिं [कृमिकीटेषु](# "क.ख.च. छ. झ. ढ. 'मिकोटिषु।") पापकृत्॥३२॥**

**अमेध्ये पच्यते नित्यं हाहाभूतो विचेतनः।  
मरणं च स पापात्मा एवं याति सुनिश्चितम्॥३३॥**

**एवं पापस्य तं भोगं भुङ्गे चैव स दुर्मतिः।  
पुनर्जन्म प्रवक्ष्यामि यासु योनिषु जायते॥३४॥**

**श्वानयोनिं तु संप्राप्य भुक्ते वै पापकं पुनः।  
व्याघ्रो भवति दुष्टात्मा रासभत्वं व्रजेत्पुनः॥३५॥**

**मार्जारशूकरीं याोनें सर्पयोनिं तथैव च।  
नानाभेदासु [सर्वासु](# "क. ख. ङ. च. छ. झ. 'सु तिर्यक्षु च पु०।")स गच्छति पुनः पुनः॥३६॥**

**[पापपक्षिषु](# "म. 'क्षिशुचोत्पत्तिं पापाश्चिन्याशुचाऽपि हि। चः।") संयाति सर्वासु च महत्सु च।  
चाण्डालभिल्लयोनिं च पुलिन्दीं याति वै तथा॥३७॥**

**एतत्ते सर्वमाख्यातं पापिनां जन्म चैव हि।  
मरणे शृणु कान्त त्वं चेष्टां तेषां सुदारुणाम्॥३८॥**

**पापपुण्यसमाचारस्तवाग्रे कथितो मया।  
अन्यच्चैव प्रवक्ष्यामि यद्यत्पृच्छसि सुव्रत॥३९॥**

इति श्रीमहापुराणे पाद्मेभूमिखण्डे सुमनोपाख्याने पश्चदशोऽध्यायः॥१५॥  
**आदितः श्लोकानां समष्ट्यङ्काः—४०३६  
——————**  
अथ षोडशोऽध्यायः।  
**——————**

सोमशर्मोवाच—

**सर्व देवि त्वयाऽऽख्यातं धर्मसंस्थानमुत्तमम्।  
कथं पुत्रमहं विन्द्यां सर्वज्ञं गुणसंयुतम्॥१॥**

**बद त्वं मे महाभागे यदि जानासि सुव्रते।  
दानधर्मादिकं भद्रे परत्रेह न संशयः॥२॥**

सुमनोवाच—

**वसिष्ठं गच्छ धर्मज्ञं तं प्रार्थय महामुनिम्।  
तस्मात्प्राप्स्यास वै पुत्रं धर्मज्ञं धर्मवत्सलम्॥३॥**

सूत उवाच—

**रवमुक्ते ततो वाक्ये सोमशर्मा द्विजोत्तमः।  
एवं करिष्ये कल्याणि तव वाक्यं न संशयः॥४॥**

**एवमुक्त्वा जगामासौ सोमशर्मा द्विजोत्तमः।  
वसिष्ठं [सर्ववेत्तारं](# "क. ख. ग. घ. ङ. च. छ. झ. ट. ढ. र दिव्यं तं तपतांवर।")दीप्यमानं तपश्चरम्॥५॥**

**गङ्गातीरे स्थितं पुण्यमाश्रमस्थं द्विजोत्तमम्।  
तेजोज्वालासभाकीर्ण द्वितीयमिव भास्करम्॥६॥**

**राजमानं महात्मानं [ह्मण्यं](# "छ. ब्रह्मश्रिया द्वि। ढ. ब्रह्माश्रयं द्विः। ग. ष. ज. ट. ढ. ब्रह्मप्रियंद्वि") च द्विजोत्तमम्।  
भक्त्या ननाम विप्रेन्द्रं दण्डवत्तं पुनः पुनः॥७॥**

**तमुवाच महातेजा ब्रह्मसूनुरकल्मषः।  
उपाविशाऽऽसने पुण्ये सुखेन सुमहामते॥८॥**

**एवमुक्त्वा स योगीन्द्रः पुनः प्राह तपोधनम्।  
गृहपुत्रेषु ते वत्स दारभृत्येषु सर्वदा॥९॥**

**क्षेममस्ति महाभाग पुण्यकर्मसु चाग्निषु।  
निरामयोऽसि चाङ्गेषु धर्म पालयसे सदा॥१०॥**

**किं करोमि प्रियं कार्म सुप्रियं ते द्विजोसम।  
एवं संभाष्य तं विप्रं विरराम स कुम्भजः॥११॥**

**एवमुक्तो महाप्राज्ञः सोमशर्मा मुनिस्तदा।  
तमुवाच महात्मानं वसिष्ठं तपतां वरम्॥१२॥**

सोमशर्मोवाच—

**भगवञ्श्रूयतां वाक्यं सुप्रसनेन चेतसा।  
यदि मे सुभियं कार्य त्वयैव मुनिपुङ्गव॥**

**मम प्रश्नार्थसंदेहं विच्छेदय द्विजोत्तम॥१३॥**



**दारिद्र्यं केन [पापेन](# "क. ख. घ. ङ. च. छ. ट. ड. ढ.भावेन।") पुत्रसौख्यं कथं न हि।  
एवं मे संशयं तात कस्मात्पापाद्वदस्व मे॥१४॥**

**महापापेन संमुग्धः प्रियया बोधितो द्विज।  
तयाऽहं प्रेषितस्तात तव पार्श्व [महामते](# "क.ख. ग. घ. ङ. च. छ. झ. ढ. समतुरः। छ.समागथः।")॥१५॥**

**तत्सर्व त्वं समाचक्ष्व सर्वसंदेहनाशनम्।  
मुक्तिदाता भवस्व त्वं मम संसारबन्धनात्॥१६॥**

वसिष्ठ उवाच—

**पुत्रा मित्राण्यथ भ्राता [भर्या](# "क. ख. ग. घ. ङ. च.छ.ज. झ.ट.ड. ढ. अन्ये।") स्वजनबान्धवाः।  
पश्च भेदास्तु संबन्धात्पुरुषस्य भवन्ति हि॥१७॥**

**तद्वै सुमनया प्रोक्तं पूर्वमेव तवाग्रतः।  
णसंबन्धिनः सर्वे ते कुपुत्रा द्विजोत्तम॥१८॥**

**पुत्रस्य लक्षणं पुण्यं तवाग्रे प्रवदाम्यहम्।  
पुण्यप्रसक्तो यस्याऽऽत्मा सत्यधर्मरतः सदा॥१९॥**

**बुद्धिमाञ्ज्ञानसंपन्नस्तपस्वी वाग्विदां वरः।  
सर्वकर्मसुधीर्धीरो वेदाध्ययनतत्परः॥२०॥**

**सर्वशास्त्रप्रवक्ता च देवब्राह्मणपूजकः।  
याजकः [सर्वयज्ञान](# "क.घ. ट.'नां दानत्या।")[ध्यानी](# "क.ख. ङ. च. छ.झ. ड.ढ.दाता।") त्यागी प्रियंवदः॥२१॥**

**विष्णुध्यानपरो नित्यं शान्तो दान्तो जपी सदा।  
पितृभक्तिपरो नित्यं सर्वस्वजनवत्सलः॥२२॥**

**कुलस्य तारको विद्वान्कुलस्य परितोषकः।  
एवंगुणैः सुसंयुक्तः सुपुत्रः सुखदायकः॥२३॥**

**अन्ये संबन्धसंयुक्ताः शोकसंतापदायकाः।  
[एतादृशेन](# "क. ख. ङ. च. छ.झ. औदासिन्येन।") किं कार्य फलहीनेन तेन च॥२४॥**

**आयान्ति यान्ति ते सर्वे तापं दत्त्वा सुदारुणम्।  
पुत्ररूपेण ते सर्वे संसारे दुःखदायकाः॥२५॥**

**पूर्वजन्मकृतं कर्म यत्त्वया परिपालितम्।  
तच्च सर्व प्रवक्ष्यामि श्रूयतामद्भुतं पुनः॥२६॥**

वसिष्ठ उवाच—

**भवाशूद्रो महाप्राज्ञ पूर्वजन्मनि नान्यथा।  
कृषिकर्ता ज्ञानहीनो महालोभेन संयुतः॥२७॥**

**[एकभार्योऽन्यविद्वेषी](# "क. ख. घ. ङ. च. छ. झ.ट. ढ. 'भार्यः सदा द्वे' ।") बहुपुत्रो वदत्तवान्।  
धर्म नैव प्रजानासि सत्यं नैव परिश्रुतम्॥२८॥**

**\[\*दानं नैव त्वया दत्तं शास्त्रं नैव परिश्रुतम्।\]  
कृता चैव त्वया तीर्थे नैव यात्रा महामते॥२९॥**

**एकं कृतं त्वया विप्र कृषिमार्ग पुनः पुनः।  
पशूनां पालनं पूर्व गवां चैव द्विजोत्तम॥३०॥**

**महिषीणां च ह्यश्वानां पालनं च पुनः पुनः।  
एवं पूर्व कृतं कर्म त्वया वै द्विजसत्तम॥३१॥**

**विपुलं तु धनं तद्वल्लोभेन परिसंचितम्।  
तेन द्रव्येण पुण्यं च न कृतं तु त्वया कदा॥३२॥**

**पात्रे दानं न दत्तं तु दृष्ट्वा दुर्बलमेव च।  
कृपां कृत्वा न दत्तं तु भवता धनमेव हि॥३३॥**

**गोमहिष्यादिकं सर्वे पशूनां संचितं त्वया।  
विक्रयित्वा धनं विप्र संचितं विपुलं त्वया॥३४॥**

**तक्रं घृतं तथा क्षीरं विक्रयित्वा ततो दधि।  
दुष्कामं चिन्तितं विप्र मोहितो विष्णुमायया॥३५॥**

**कृते महार्घमेवात्र ह्यन्नं ब्राह्मणसत्तम।  
निर्दयेन त्वया दानं न दत्तं तु कदा किल॥३६॥**

**देवानां पूजनं विप्र भवता न कृतं कदा।  
प्राप्य पर्वाणि विप्रेभ्यो द्रव्यं नैव समर्पितम्॥३७॥**

**श्राद्धकालं तु संप्राप्य श्रद्धया न कृतं त्वया।  
भार्या वदति ते साध्वी दिनं चैतत्समागतम्॥३८॥**

**श्वशुरश्राद्धकालश्च श्वश्र्वाश्चैव महामते।  
श्रुत्वा त्वं तद्वचस्तस्या गृहं त्यक्त्वा पलायसे॥३९॥**

**धर्ममार्ग न दृष्टं ते श्रुतं नैव कदा त्वया।  
लोभो माता पिता भ्राता लोभः स्वजनबान्धवाः॥४०॥**

**पालितं लोभमेवैकं त्यक्त्वा धर्म सदैव हि।  
तस्माद्दुःखी भवाञ्जतो दारिश्रेणातिपीडितः॥४१॥**

**दिने दिने महातृष्णा हृदये ते [प्रपद्यते](# "क. ख. ङ. च. छ. झ. ढ. प्रवर्धाते ।")।  
यदा यदा गृहे द्रव्यं वृद्धिमायाति ते सदा॥४२॥**

———————————————————————————————————————————————————

\*क. ख. ग. घ. ङ. च. छ. ज. ञ. ट. ड. ढ.पुस्तकस्थोऽयं पाठः।



**ष्णया दद्यमानस्तु तथा त्वं बह्निरूपया।  
रात्रौ वा सुप्रसुप्तस्तु निश्चितो हि प्रचिन्तसि॥४३॥**

**देनं प्राप्य महामोहैव्र्व्यापितोऽसि सदैव हि।  
सहस्रं लक्षकं कोटिः कदा अर्बुदमेव च॥४४॥**

**रविष्यति कदा खर्वो निखर्वश्चाथ मे गृहे।  
एवं सहस्रं लक्षं च कोटिरर्बुदमेव च॥४५॥**

**पर्वो निखर्वः संजातस्तृष्णा नैव प्रगच्छति।  
तत्र कार्य परित्यज्य वृद्धिमायाति सर्वदा॥४६॥**

**वि दत्तं हुतं चापि प्रभुक्त नैव च त्वया।  
खनितं भूमिमध्ये तु क्षिप्तं पुत्रा न जानते॥४७॥**

**अन्यमेवमुपायं तु द्रव्यागमनकारणात्।  
कुरुषे सर्वदा विप्र लोकान्पृच्छसि बुद्धिमान्॥४८॥ **

**वनित्रं मज्जनं वादं धातुवादमतः परम्।  
पृच्छमानो भ्रमस्येकस्तृष्णया परिमोहितः॥४९॥**

**\*स्पर्श चिन्तयसे नित्यं कल्पान्सिद्धिप्रदायकान्।  
प्रवेशं विवराणां तु चिन्तमानः प्रगच्छसि॥५०॥**

**\[ष्णानलेन दुःखेन सुखं नैव प्रगच्छसि।  
तृष्णानलेन संदीप्तो हाहाभूतो विचेतनः॥५१**

**एवं मुग्धोऽसि विमेन्द्र गतस्त्वं कालवश्यताम्।  
दारापुत्रेषु तद्रव्यं पृच्छमानेषु वै त्वया॥५२॥**

**कथितं नैव दत्तं च प्राणांस्त्यक्त्वा गतो यमम्।  
एवं सर्वे मयाऽऽख्यातं वृत्तान्तं तव पूर्वकम्॥५३॥**

**अनेन कर्मणा विप्र निर्धनोऽसि दरिद्रवान्।  
संसारे यस्य सत्पुत्रा भक्तिमन्तः सदैव हि॥५४॥**

**मुशीला ज्ञानसपनाः सत्यधर्मरताः सदा।  
संभवन्ति गृहे तस्य यस्य विष्णुः प्रसीदति॥५५॥**

**नं धान्यं कलत्रं तु पुत्रपौत्रमनन्तकम्।  
स भुक्ले मर्त्यलोकेऽपि यस्य विष्णुः प्रसन्नवान्॥५६॥ **

**वेना विष्णोः प्रसादेन दारान्पुत्रान्न चाऽऽमुयात्।  
सुजन्म च कुलं विप्र तद्विष्णोः परमं पदम्॥५७॥**

इति श्रीमहापुराणे पाद्मेभूमिखण्डे सुमनोपाख्याने षोडशोऽध्यायः॥१६॥  
**आदितः श्लोकानां समष्ट्यङ्काः—४०९३  
————————**

अथ सप्तदशोऽध्यायः।  
**———————**

सोमशर्मोवाच**—**

**पूर्वजन्मकृतं कर्म त्वयाऽऽख्यातं च मे मुने।  
शुद्रत्वेन च विप्रेन्द्र मयैतत्परिवर्जितम्॥१॥**

**विप्रत्वं हि मया प्राप्तं कथं च द्विजसत्तम।  
तत्सर्व कारणं ब्रूहि ज्ञानविज्ञानपण्डित॥२॥**

वसिष्ठ उवाच—

**यत्त्वया चेष्टितं पूर्व कर्म धर्माश्रितं द्विज।  
तदई संप्रवक्ष्यामि श्रूयतां यदि मन्यसे॥३॥**

**ब्राह्मणः कश्चिदनघः सदाचारः सुपण्डितः।  
विष्णुभक्तस्तु धर्मात्मा नित्यं धर्मपरायणः॥४॥**

**यात्राव्याजेन तीर्थानां भ्रमत्येकः स मेदिनीम्।  
अटमानः समायातस्तव गेहं महामुनिः॥५॥**

**याचितं स्थानमेकं वै वासार्थ द्विजसत्तम।  
अद्य धन्योऽस्म्यहं पुण्यमद्य तीर्थमहं गतः॥६॥**

**अद्य तीर्थफलं प्राप्तं तवाद्य बुध दर्शनात्।  
गवां स्थानं वरं पुण्यं तत्र वासं प्रदर्शितम्॥७॥**

**अङ्गसंवाहनं कृत्वा पादौ चैव सुमर्दितौ।  
क्षालितौ च पुनस्तोयैः स्नातः पादोदकेन हि॥८॥**

**सद्यो घृतं दधि क्षीरं तक्रमनं प्रदत्तवान्।  
स तस्मै ब्राह्मणायैव भवानित्यं महामते॥९॥**

**एवं संतोषितो विप्रस्त्वयैव सह भार्यया।  
पुण्यस्यार्थे महाभागो वैष्णवो ज्ञानपण्डितः॥१०॥**

**अथ प्रभाते संप्राप्ते दिने पुण्ये शुभावहे।  
[आषाढस्य](# "ञ. 'स्य शुक्लपक्ष एकादश्यां द्विजोत्तम । त्वगृहस्थश्चकर्माणि चक्रे धर्मरतो द्विज । स्तवनं कृतवान्सर्वैःसूक्तैः।") तु शु \[+ द्धस्य द्वादशी पापनाशनी॥११॥**

—————————————————————————————————————————

\* क. ख. ङ. छ. झ. ट. ड. ढ. पुस्तकस्थोऽयं पाठः ।  
+ क. ख. ग. घ. ङ. च. छ. झ. ड. ढ. पुस्तकस्थोऽयं पाठः ।



**तस्मिन्दिने सुसंप्राप्ता सर्वपातकनाशिनी।  
यस्यां देवो हृषीकेशो योगनिद्रां प्रगच्छति॥१२॥**

**तां प्राप्य च ततो लोकास्तत्यजुर्बुद्धिपण्डिताः\]।  
गृहस्य सर्व कर्माणि विष्णुध्यानरता द्विज॥१३॥**

**\[\*उत्सवं परमं चक्रुर्गीतमङ्गलवादनैः। \]  
स्तवनं ब्राह्मणाः सर्वे [सूक्तैः](# "क. स्व. ङ. च. ढ. वेदैः। ग. घ. ट. सर्वैः।") स्तोत्रैः सुमङ्गलैः॥१४॥**

**एवं महोत्सवं प्राप्य स च ब्राह्मणसत्तमः।  
तस्मिन्दिने [स्थितस्तत्र](# "ञ. स्थिते चैवं सं।") संप्राप्तं [हरिवासरम्](# "क. ख. ग. घ. ङ. च. छ. झ. ट. ड.ढ. समुपोषणम्।")॥१५॥ **

**एकादश्यास्तु माहात्म्यं पठितं ब्राह्मणेन वै।  
भार्यापुत्रैस्त्वया सार्धं श्रुतं धर्ममनुत्तमम्॥१६॥**

**श्रुते [तस्मिन्महार्षुण्ये](# "ञ. पुष्य आख्याने धर्मसंयुते। भार्यापुत्रः स०।") \[भार्यापुत्रैस्तु प्रेरितः।  
संसर्गादस्य विप्रस्य व्रतमेतत्समाचर॥१७॥**

**तदाकर्ण्य महद्वाक्यं सर्वपुण्यप्रदायकम्।  
व्रतमेतत्करिष्यामि इति निश्चितामनसः\]॥१८॥**

**भार्यापुत्रैः समं गत्वा [ह्युषः](# "क.ख.घ.ङ.च. छ. झ. ड. ढ. नद्याः।") स्नानं कृतं त्वया।  
हृष्टेन मनसा विप्र पूजितो मधुसूदनः॥१९॥**

**सर्वोपहारैः पुण्यैश्च [गन्धपुष्पादिभिस्तथा](# "क ख.ङ.च.छ.झ.घ. न्य भूपादि।")।  
रात्रौ जागरणं कृत्वा नृत्यगीतादिभिस्तथा॥२०॥**

**ब्राह्मणस्य प्रसङ्गेन नद्याः स्नानं कृतं पुनः।  
पूजितो देवदेवेशः पुष्पधूपादिमङ्गलैः॥२१॥**

**भक्त्या प्रणम्य गोविन्दं स्नापयित्वा पुनः पुनः।  
निर्वाणदाम्बु दत्तं ते ब्राह्मणेन महात्मना॥२२॥**

**भक्त्या प्रणम्य तं विप्रं दत्ता तस्मै सुदक्षिणा।  
कृत्वा च पारणं विप्र पुत्रैर्भार्यादिभिः समम्॥२३॥ **

**तोषितो भक्तिपूर्वेण सद्भावेन त्वयैव सः।  
एवं व्रतं समाचीर्ण त्वयैव द्विजसत्तमः॥२४॥**

**संगत्या ब्राह्मणस्यैव विष्णोश्चैव प्रसादतः।  
भवान्ब्राह्मणतां प्राप्तः सत्यधर्मसमन्वितः॥२५॥**

**तेन व्रतप्रभावेन त्वया प्राप्तं [महत्फलम्](# "क. ख. ङ. च. छ. ज. झ. हत्कुलम्। भूसुराणां म।")।  
भूसुरत्वं महाभाग सत्यधर्मसमन्वितम्॥२६॥**

**तस्मै तु ब्राह्मणायैव वैष्णवाय महात्मने।  
श्रद्धया सत्यभावेन दत्तमनं सुसंस्कृतम्॥२७॥**

**तेन दानप्रभावेन मिष्टान्नमुपतिष्ठति।  
महामुग्धैः प्रमुग्धोऽसि तृष्णया व्यथितं मनः॥२८॥**

**पूर्वजन्मनि ते विप्र ार्थमेव प्रसंचितम्।  
न दत्तं ब्राह्मणेभ्यो हि दीनेष्वन्येषु वै त्वया॥२९॥**

**दारपुत्रेषु लोभेन श्रियमाणेन वै तदा।  
तस्य पापस्य भावेन दारियं त्वामुपाविशत्॥३०॥**

**पुत्रलोभं परित्यज्य स्नेहं त्यकृत्वा प्रदूरतः।  
अपुत्रवान्भवाञ्जतस्तस्य पापस्य वै फलम्॥३१॥**

**सुपुत्रं च कुलं विप्र धनं [धान्यं](# "क.ख. ङ. च. छ. झ. ढ. ") धरा [स्त्रियः](# "ग. घ. ट. श्रियः।")।  
सुजन्म मरणं चैव सुभोगाः सुखमेव च॥३२॥**

**३६ राज्यं स्वर्गश्च मोक्षश्च यद्यदुर्लभमेव च।  
प्रसादात्तस्य देवस्य विष्णोश्चैव महात्मनः॥३३॥**

**तस्मादाराध्य गोविन्दं नारायणर्मतः परम्।  
प्राप्स्यसि त्वं परं स्थानं तद्विष्णोः परमं पदम्॥३४॥**

**सुपुत्रत्वं धनं धान्यं सुभोगान्सुखमेव च।  
पूर्वजन्मकृतं कर्म यत्त्वया परिचेष्टितम्॥३५॥**

**तन्मया कथितं सर्वे तवाग्रे परिनिश्चितम्।  
एवं ज्ञात्वा महाभाग [नारायणपरो](# "क. ख. ग. घ. ङ. च. छ. झ. ड.ढ.'मनामवम्।") भव॥३६॥**

**ब्रह्मात्मजेनापि महानुभावः स विप्रवर्यः परिबोधितो हि।  
हर्षेण युक्तः सुमहानुभावो भक्त्या वसिष्ठं प्रणिपत्य तत्र॥३७॥**

**आमन्त्र्य विप्रं स जगाम गेहूं तां प्राह भार्या सुमनां महर्षितः।  
सर्वे हि वृत्तं ममपूर्वचेष्टितं तेनैव विप्रेण तव प्रसादात्॥३८॥**

———————————————————————————————————————————————————

\* क. ख. ग. घ. ङ. च. छ. ज. झ. ड. ढ. पुस्तकस्थोऽयं पाठः ।  
\* क. ख. च. छ. स. पुस्तकस्थोऽयंपाठः।



**भद्रे वसिष्ठेन विकाशनीतमचैव मोई [परिहृत्य](# "क. ख. ङ. च. छ. झ. ढ. 'रिषाशितं मे। आ ।") दूरात्।  
आराधयिष्ये मधुसूदनं तं यास्यामि मोक्षं परमं पदं तत्॥३९॥**

**आकर्ण्य वाक्यं परमं महार्थ सुमङ्गलं मङ्गलदायकं हि।  
हर्षेण युक्ता तमुवाच कान्तं पुण्योऽसि विप्रेन्द्र विबोधितोऽसि॥४०॥**

इति श्रीमहापुराणे पाद्मेभूमिखण्डे सुमनोपाख्याने सप्तदशोऽध्यायः॥१७॥  
**आदितः श्लोकानां समष्ट्यङ्काः—४१३३  
——————**

अथाष्टादशोऽध्यायः।  
**——————**

सूत उवाच—

**सोमशर्मा महाप्राज्ञः [सुर्मनया](# "ञ. मनाया महात्मनः । क ।") सह सत्तमः।  
कपिलासङ्गमे पुण्ये रेवातीरे सुपुण्यदे॥१॥**

**स्नात्वा तत्र स मेधावी तर्पयित्वा सुरान्पितॄन्।  
तपस्तेपे सुशान्तात्मा जपनारायणं शिवम्॥२॥**

**द्वादशाक्षरमन्त्रेण ध्यानयुक्तो महामनाः।  
तस्यैव देवदेवस्य वासुदेवस्य सुव्रतः॥३॥**

**आसने शयने याने स्वमे पश्यति केशवम्।  
सदैव निश्चितो भूत्वा कामक्रोधविवर्जितः॥४॥**

**सा च साध्वी महाभागा पतिव्रतपरायणा।  
सुमना कान्तमेवापि शुश्रूषति तपोन्वितम्॥५॥**

**ध्यायमानस्य तस्यापि विन्नैः संदर्शितं भयम्।  
सर्पा विषोल्बणाः कृष्णास्तत्र यान्ति महात्मनः॥६॥**

**पार्श्वतस्तप्यमानस्य तस्य ते सोमशर्मणः।  
सिंहव्याघ्रगजा दृष्टा भयमेव प्रचक्रिरे॥७॥**

**वेताला राक्षसा भूत्वा कूष्माण्डाः प्रेतभैरवाः।  
भयं प्रदर्शयन्त्येते [दारुणाः](# "क. ख. ङ. च. छ. झ. ड.ढ. रुणं प्राणनाशनम् ।") प्राणिनामलम्॥८॥**

**नानाविधा महाभीमाः सिंहास्तत्र समागताः।  
दंष्ट्राकरालवक्त्राश्च जगर्जश्चातिभैरवम्॥९॥**

**विष्णोध्र्यानात्स धर्मात्मा न चचाल महामतिः।  
महाविन्नैः स संमूढैव्र्व्यापितो मुनिपुङ्गव॥१०॥**

**एवं न चलते ध्यानात्सोमशर्मा [द्विजोत्तमैः](# " क. ख. च. झ. मः । गङ्गावातैश्च र्शातेन महावृष्ट्या सुपीडितः । ङ. छ. झ. ढ. मः । झञ्झावातैश्चशीतेन महावृश्या सुपीडितः ।")।  
भम्भारावमहाभीमः सिंहस्तत्र समागतः॥**

**\[\*तं दृष्ट्वा भयवित्रस्तः सस्मार नृहरिं द्विजः\]॥११॥**

**इन्द्रनीलप्रतीकाशं पीतवस्त्रं महौजसम्।  
शङ्खचक्रधरं देवं गदापङ्कजधारिणम्॥१२॥**

**महामोक्तिकहारेण इन्दुवणानुकारिणा।  
कौस्तुभेनापि रत्नेन द्योतमानं जनार्दनम्॥१३॥**

**श्रीवत्साङ्केन दिव्येन हृदयं यस्य राजते।  
सर्वाभरणशोभाढ्यं शतपत्रनिभेक्षणम्॥१४॥**

**सुस्मितास्यं सुप्रसन्नं रत्नहाराभिशोभितम्।  
राजमानं हृषीकेशं ध्यानं तेन कृतं ध्रुवम्॥१५॥**

**त्वमेव शरणं कृष्ण शरणागतवत्सल।  
नमस्ते देवदेवेश किं भयं मे करिष्यति॥१६॥**

**यस्योदरे त्रयो लोकाः सप्त चान्ये महात्मनः।  
शरणं तं प्रपन्नोऽस्मि किं भयं मे करिष्यति॥१७॥**

**यस्माद्भयं प्रपश्यन्ते कृत्यादिकमहाबलाः।  
यो हि सर्वप्रहर्ता च तमस्मि शरणं [गतैः](# "क ख ङ. च. छ. झ. ड. ढ. 'तः । पातकानां च सर्वेषां दानवानां महाभयम् । रक्षकोविष्णुभ।")॥१८॥**

**वृन्दारकाणां सर्वेषां दानवानां महात्मनाम्।  
यो गतिः क्लिष्टभक्तानां तमस्मि शरणं गतः॥१९॥**

———————————————————————————————————————————————————

\* अ. पुस्तकस्थोऽयं पाठः।



**अभयो भयनाशाय पापनाशाय ज्ञानवान्।  
एकश्च ब्रह्मरूपेण तमस्मि शरणं गतः॥२०॥**

**व्याधीनां नाशनायैत्र य औषधस्वरूपवान्।  
निरामयो निरानन्दस्तमस्मि शरणं गतः॥२१॥**

**अचलांश्चालयेल्लोकानपापो ज्ञानमेव च।  
तमस्मि शरणं प्राप्तः किं भर्य मे करिष्यति॥२२॥ **

**साधूनामपि सर्वेषां पालकः पद्मनाभकः।  
पाति विश्वं च विश्वात्मा तमस्मि शरणं गतः॥२३॥**

**यो मे मृगेन्द्ररूपेण भयं दर्शयतेऽग्रतः।  
तमहं शरणं प्राप्तो [नरसिंहं](# "ग. घ. ज. ट. ड. हंनतोऽस्म्यह। ङ. छ. झ. ढ. हं नमाम्यह।") [भयापहम्](# "ङ. झ. ढ. म्। मदमत्तो महाकायो वनह।")॥२४॥**

**यमापन्नो महाकायो रणे हस्ती समागतः।  
गजलीलागतं देवं शरणागतवत्सलम्॥२५॥**

**[गणपं](# "क ख. ग. घ.ङ.च. छ. ज. झ. ट. ड. ढ. गजास्य।") ज्ञानसंपनं सुपाशाङ्कुशधारिणम्।  
कालास्यं गजतुण्डं च शरणं सुगतोऽस्म्यहम्॥२६॥**

**हिरण्याक्षप्रहर्तारं वाराहं शरणं गतः।  
ह्रस्वास्तु वामनाः शूराः मेताः कूष्माण्डकादयः॥**

**वामनं तं प्रपन्नोऽस्मि शरणागतवत्सलम्॥२७॥**

**मृत्युरूपधराः सर्वे दर्शयन्ति भयं मम। **  
**अमृतं तं प्रपन्नोऽस्मि किं भयं मे करिष्यति॥२८॥**

**\[\*ब्रह्मण्यो ब्रह्मदो ब्रह्मा ब्रह्मज्ञानमयो हरिः।  
शरणं तं प्रपन्नोऽस्मि किं भयं मे करिष्यति\]॥२९॥**

**अभयो यो हि जगतो भीतिन्नो भीतिदायकः।  
\['भयरूपं प्रपन्नोऽस्मि किं भयं मे [करिष्यति](# "क.ख. ङ. च. छ. झ. ढ. 'ति। मारकः सर्वलोकानां। ग. घ. ज. ट. ढ. ") \]॥३०॥**

**तारकः सर्वपुण्यानां नाशकः सर्वपापिनाम्।  
तमहं शरणं प्राप्तो धर्मरूपं [जनार्दनम्](# "ञ. म्। सुरारणं यो हि रणे वपुर्धारयतेऽद्भुतम्।")॥ ३१॥**

**झञ्झावातो महाचण्डो वपुत्रूयति मे भृशम्।  
शरणं तस्य गन्ताऽस्मि सदा गतिरयं मम॥३२॥**

**अतिशीतं चातिवर्षमातपस्तापदायकः।  
एषां रूपेण यो देवस्तस्याई शरणं गतः॥३३॥**

**कालरूपा अमी प्राप्ता भयदा मम चालकाः।  
हरिस्वरूपिणामेषां प्रगतः शरर्ण सदा॥३४॥**

**यं सर्वदेवं परमेश्वरं हि निष्केवलं ज्ञानमयं प्रधानम्। **  
**बदन्ति नारायणमादिसिद्धं सिद्धेश्वरं तं शरणं प्रपद्ये॥३५॥**

**इति ध्यायंस्तुवनित्यं केशवं क्लेशनाशनम्।  
भक्त्या तेन समानीतस्तदाऽऽत्महृदये हरिः॥३६॥**

**उद्यम विक्रमं तस्य स दृष्ट्वा सोमशमेणः।  
आविर्भूय हृषीकेशस्तमुवाच [प्रहषेयन्](# "क. ख. ग. ङ. च. छ. झ. ट. ड. ढ. प्रहृष्टवान्।")॥३७॥**

**सोमशर्मन्महाप्राज्ञ श्रूयतां भार्यया सह।  
वासुदेवोऽस्मि विप्रेन्द्र वरं वरय सुव्रत॥३८॥**

**श्रुत्वोदितं स विमेन्द्र उन्मील्य नयनद्वयम्।  
दृष्ट्वा विश्वेश्वरं देवं घनश्यामं महोदयम्॥३९॥**

**सर्वाभरणशोभायं सर्वायुधसमन्वितम्।  
दिव्यलक्षणसंपन्नं पुण्डरीकनिभेक्षणम्॥४०॥**

**पीतेन वाससा युक्तं राजमानं सुरेश्वरम्।  
\[ \*वैनतेयसमारूढं शङ्खचक्रगदाधरम्॥४१॥**

**ब्रह्मादीनां सुधातारं जगतोऽस्य महायशाः\]।  
[विश्वरूपं](# "क. ख. च. छ. झ. ढ. विश्वस्यास्य सदाऽतीतं रूपातीत जगद्वरुम्।") सदारूपं रूपातीतं जनार्दनम्॥४२॥**

**हर्षेण महताऽऽविष्टो दण्डवत्प्रणिपत्य च।  
श्रिया युक्तं भासमानं सूर्यकोटिसमप्रभम्॥४३॥**

**बद्धाञ्जलिपुटो भूत्वा तया सुमनया सह।  
[जर्य](# "क. ख. ङ. च. छ. ज. झ. ट. ड. ढ. ")देव जगनाथ जय मानद माधव॥४४॥**

**जय योगीश योगीन्द्र जय यज्ञपते हरे।  
जय यज्ञेश [येज्ञप्न](# "क. ख. ग. घ. च. छ. झ. ड.ढ.यज्ञाङ्ग।") जय शाश्वत सर्वग॥४५॥**

———————————————————————————————————————————————————

\* क.ख. ग. घ. ङ. च. छ. झ. ड. ढ. पुस्तकस्थोऽयं पाठः।  
+क. ख. ङ. च. छ. झ. ड. ढ. पुस्तकस्थोऽयं पाठः।  
\*क. ख. ग. घ. ङ. च. छ. ज. झ. ट. ड. ढ. पुस्तकस्थोऽयं पाठः।



**जय सर्वेश्वरानन्त जयरूप नमोऽस्तु ते।  
जय ज्ञानवतां श्रेष्ठ जय त्वं ज्ञाननायक॥४६॥**

**जय सर्वद सर्वज्ञ जय सत्त्वविभावन।  
जय जीवस्वरूपेश महाजीव नमोऽस्तु ते॥४७॥**

**जय यज्ञग प्रज्ञाङ्ग जय प्राणप्रदायक।  
जय पापन्न पुण्येश जय पुण्यपते हरे॥४८॥**

**जय ज्ञानस्वरूपेश ज्ञानगम्याय ते नमः।  
जय पद्मपलाशाक्ष पद्मनाभाय ते नमः॥४९॥**

**जय गोविन्द गोपाल जय शङ्खधरामल।  
जय चक्रधराव्यक्त व्यक्तरूपाय ते नमः॥५०॥**

**जय विक्रमशोभाङ्ग जय विक्रमनायक।  
\[ जय विद्याविलासाङ्ग नमो वेदमयाय ते॥५१॥**

**जय विक्रमशोभाङ्ग जय उद्यमदायक\]।  
जय [उद्यमकालाय](# "ड. 'मकर्त्रेच उ' ।") उद्यमाय नमो नमः॥५२॥**

**जय [उद्यमशक्ताय](# "ट. 'मभोगाय ।") [जय](# "क. स्व. ग. घ. ङ.च. छ. ज. झ. ट. ड. ढ. 'य उद्यमत्रयधार' ।")उद्यमकारक।  
[युद्धोद्यमप्रवृत्ताय](# "क. ख. ग. घ. ङ. च. छ. ज. झ. ट. ड. 'प्रवृद्धाय ।") तस्मै [सर्वात्मने](# "ङ. छ. कर्मात्मने। ड. धर्माय ते। ध. तेजात्मने ।") नमः॥५३॥**

**नमो हिरण्यतेजस्क तुभ्यं ते जयते नमः।  
अतितेजःस्वरूपाय सर्वतेजोमयाय च॥५४॥**

**दैत्यतेजोविनाशाय पापतेजोहराय च।  
गोब्राह्मणहितार्थाय नमोऽस्तु परमात्मने॥५५॥**

**नमोऽस्तु [हुतभुक्ताय](# "ञ. हरभक्ताय ।") नमो हव्यवहाय ते।  
नमः कव्यवहायैव स्वधारूपाय ते नमः॥५६॥**

**स्वाहारूपाय यज्ञाय योगबीजाय ते नमः।  
नमस्ते शार्ङ्गहस्ताय हरये [पापहारिणे](# "ग. घ. ड. 'णे । अघसंघरलायै' ।")॥५७॥**

**सदसच्चोदनायैव नमो विज्ञानशालिने।  
नमो वेदस्वरूपाय पावनाय नमो नमः॥५८॥**

**नमोऽस्तु हरिकेशाय सर्वक्लेशहराय च।  
केशवाय परायैव नमस्ते विश्वधारिणे॥५९**

**नमः कृपामयायैव नमो हर्षमयाय च।  
अनन्ताय नमो नित्यं गुद्धाय क्लेशनाशिने॥६०॥**

**आनन्दाय नमो नित्यं दिव्याय दिव्यरूपिणे।  
रुद्रैर्नमितपादाय विरिञ्श्चिनमिताय [ते](# "क.ख. ङ. च. झ. ढ. 'ते । इन्द्रासुरैर्नमिताय कृष्णाय परमात्मने नौं ।")॥६१॥**

**सुरासुरेन्द्रनमितपादपद्माय ते नमः।  
नमो नमः सुरेशाय [चौमृतायामृतात्मने](# "क. ङ. च. छ. झ. चाजिता ।")॥६२॥**

**क्षीरसागरवासाय नमः पद्माप्रियाय ते।  
ओंकाराय विशुद्धाय ह्यचलाय नमो नमः॥६३॥**

**व्यापिने व्यापकायैव सर्वव्यसनहारिणे।  
नमो नमो वराहाय महाकूर्माय ते नमः॥६४॥**

**नमो वामनरूपाय नृसिंहाय पराय ते।  
नमो रामाय दिव्याय सर्वक्षत्रवधाय च॥६५॥**

**सर्वज्ञानाय मत्स्याय \['नमो रामाय ते नमः।  
नमः कृष्णाय बुद्धाय नमो म्लेच्छप्रणाशिने॥६६॥**

**नमः कपिलविप्राय हयग्रीवाय ते नमः।  
नमो व्यासस्वरूपाय नमः सर्वमयाय ते॥६७॥**

**एवं स्तुत्वा हृषीकेशं पुनराह जनार्दनम्।  
\[+गुणानां तु परं पारं ब्रह्मा वेत्ति न पावनम् \]॥६८॥**

**न चैव स्तोतुं सर्वेश तथा रुद्रः सहस्त्रदृक्।  
वक्तुं को हि समर्थस्तु कीदृशी मे मतिः प्रभो॥६९॥**

**\[\*निर्गुणं सगुण स्तोत्रं मयैव तव [केशवं](# "क. ख. ङ. च. छ. झ. ड. 'ब। क्षम शब्दापशब्दंमेत।")\]।**  
**विप्रभक्तस्य सर्वेश तव दासोऽस्मि सुव्रत॥**

**जन्मजन्मनि लोकेश दयां मे कुरु पावन॥७०॥**

इति श्रीमहापुराणे पाद्मेभूमिखण्डे सुमनोपाख्यानेऽष्टादशोऽध्यायः॥ १८॥

**आदितः श्लोकानां समष्ट्यङ्काः—४२०३**

**—————————————————————————————————————————**

\* क. ख. ग. घ. ङ. च. छ. झ. ड. पुस्तकस्थोऽयं पाठः ।  
+क.ख. ग. घ. ङ. च. छ. झ. ड. ढ. पुस्तकस्थोऽयं पाठः ।  
\* क. ख. ङ. च. छ. झ. ढ. पुस्तकस्थोऽयं पाठः ।  
+क. ख. ङ. च. छ. झ. ढ. पुस्तकस्थोऽयं पाठः ।



***अथैकोनविंशोऽध्यायः।***

हरिरुवाच—

**तपसाऽनेन पुण्येन सत्येनानेन ते द्विज।  
स्तोत्रेण पावनेनापि तुष्टोऽस्मि त्रियां वरः॥१॥**

**वरं दद्मि महाभाग यस्ते मनसि दुर्लभः।  
यं यमिच्छसि कामं त्वं तं तं ते पूरयाम्यहम्॥२॥**

सोमशर्मोवाच—

**प्रथमं देहि मे कृष्ण वरमेकं [सुनिश्चितम्](# "क. ख. ङ. च. झ. ढ. सुबाञ्छितः।")।  
सुप्रसबेन मनसा यद्यस्ति सुदया मम॥३॥**

**जन्मजन्मान्तरं प्राप्य तव भक्ति करोम्यहम्।  
दर्शयस्व परं स्थानमचलं मोक्षदायकम्॥४॥**

**स्ववंशतारकं पुत्रं दिव्यलक्षणसंयुतम्।  
विष्णुभक्तिपरं नित्यं मम वंशप्रधारकम्॥५॥**

**सर्वज्ञं सर्वदं दान्तं तपस्तेजःसमन्वितम्।  
देवब्राह्मणलोकानां पालकं पूजकं [शुभम्](# "क. ख. ग. घ. ङ. च छ. झ. ड. ढ. सदा।")॥६॥**

**देवमित्रं पुण्यभावं दातारं ज्ञानपण्डितम्।  
देहि मे ईदृशं पुत्रं दारिश्यं हर केशव॥**

**भवत्वेवं न संदेहो वरमेनं वृणोम्यहम्॥७॥**

हरिरुवाच—

**एवमेव द्विजश्रेष्ठ भविष्यति न संशयः।  
मत्प्रसादात्सुपुत्रस्तु तव वंशप्रतारकः॥८॥**

**भोक्ष्यसि त्वं वरान्भोगान्दिव्यान्वै मानुषानिह।  
समादाय परं [सौख्यं](# "क.ख. ङ. च. छ.झ. ड. ढ. ") मनःसंभवर्ज शुभम्॥९॥**

**यावज्जीवसि विप्र त्वं तावद्दुःखं न पश्यसि।  
दाता भोक्ता गुणग्राही भविष्यास न संशयः****॥१०॥**

**सुतीर्थे मरणं विप्र यास्यसि त्वं परां गतिम्।  
एवं वरं हरिर्दत्त्वा सप्रियाय द्विजाय सः॥११॥**

**अन्तर्धानं गतो देवः स्वप्नवत्परिदृश्यते।  
तदा सुमनया युक्तः सोमशर्मा द्विजोत्तमः॥१२॥**

**सुतीर्थे पावने तस्मिन्नेवातीरे सुपुण्यदे।  
अमरकण्टके विप्रो दानपुण्यं करोति सः॥१३॥**

**गते बहुतरे काले तस्य वै सोमशर्मणः।  
कपिलारेवयोः सङ्गे स्नानं कृत्वा स निर्गतः॥१४॥**

**पुरतो दृष्टवान्विप्रः श्वेतमेकं हि कुञ्जरम्।  
सुप्रभं सुमदं दिव्यं सुन्दरं चारुलक्षणम्॥१५॥**

**नानाभरणशोभाङ्गं [बहुर्लक्षणसंयुतम्](# "क. ख. ग. घ. ङ. च. छ. झ ड. ढ. 'लक्ष्म्या समन्वित।")।  
सिन्दूरकुङ्कुमैरस्य कुम्भस्थले विचर्चिते॥१६॥**

**कर्णनीलोत्पलयुतं पताकादण्डसंयुतम्।  
नागोपरिस्थितो दिव्यः पुरुषो दृष्टमत्रकः॥१७॥**

**दिव्यलक्षणसंपन्नः सर्वाभरणभूषितः।  
दिव्यमालाम्बरधरो दिव्यगन्धानुलेपनः॥१८॥**

**सुसौम्यं सोमवत्पूर्णच्छत्रचामरसंयुतम्।  
नागारूढं प्रयान्तं तं पुनः पश्यति सत्तमः॥१९॥**

**सिद्धचारणगन्धर्वैः स्तूयमानं सुमङ्गलम्।  
सगर्ज सुन्दरं दृष्ट्वा पुरुषं दिव्यलक्षणम्॥२०॥**

**व्यतर्कयत्सोमशर्मा विस्मयाविष्टमानसः।  
कोऽयं प्रयाति दिव्याङ्गः पन्थानं प्राप्य सुव्रतः॥२१॥**

**एवं चिन्तयतस्तस्य स गतः प्राप्तवान्गृहम्।  
प्राविशन्तं गृहद्वारि देवरूपं मनोहरम्॥२२॥**

**हर्षेण महताऽऽविष्टः सोमशर्मा द्विजोत्तमः।  
स्वगृहं प्रति धर्मात्मा त्वरमाणः प्रयाति च॥**

**गृहद्वारं गतो यावत्तावत्तं तु न पश्यति॥****२३॥**

**पतितानि च पुष्पाणि प्रेक्ष्य तानि महामतिः।  
दिव्यानि गन्धयुक्तानि प्राङ्गणे द्विजसत्तमः॥२४॥**

**चन्दनैः कुसुमैः पुण्यैः सुगन्धैश्च विलेपितम्।  
स्वकीयं प्राङ्गणं [दृष्ट्वा](# "ञ. चापि।") दूर्वाक्ङ्करसमन्वितम्॥२५॥**

**स एवं [विस्मयाविष्टश्चिन्तयानः](# "ञ. 'विहोहृष्यमाणःपु'।") पुनः पुनः।  
ददर्श सुमनां प्राज्ञो दिव्यमङ्गलसंयुताम्॥२६॥**



सोमशर्मोवाच—

**केन दत्तानि दिव्यानि खेतान्याभरणानि च।  
शृङ्गारं रूपसौभाग्यं वस्त्रालंकारभूषणम्॥२७॥**

**उन्मे त्वं कारणं भद्रे [कथयस्वाविशेषतः](# "क. ख. ङ. च. छ. झ. ट. ड. 'विशङ्किता । ए' ।")।  
एवं संभाष्य तां भार्या विरराम द्विजोत्तमः॥२८॥**

सुमनोवाच—

**शृणु कान्त समायातः कश्चिद्देववरोत्तमः।  
श्वेतनागं समारूढो दिव्याभरणभूषणः॥२९॥**

**दिव्यगन्धानुलिप्ताङ्गो दिव्याश्रिया समन्वितः।  
न जाने को हि देवोऽसौ विप्रगन्धर्वसेवितः॥३०॥**

**स्तूयमानः समायातो देवकिंनरचारणैः।  
योषितः पुण्यरूपास्तु रूपशृङ्गारसंयुताः॥३१॥**

**सर्वाभरणशोभाढ्याः सर्वाः [पूर्णमनौरथाः](# "क. ख. च. छ. झ. 'नोहराः । ताः ।")।  
ताभिः सह समक्ष मे पुरुषेण महात्मना॥३२॥**

**चतुष्कं पूरितं [द्रव्यैः](# "क. ख. ग. घ. ङ. च. छ. झ. द. ड. ढ. रत्नैः ।") सर्वशोभासमन्वितम्।  
तत्राहमासने पुण्ये स्थापिता [स्त्रीगणैः](# "क. ख. ग. घ. ङ. च. छ. झ. ट. ड. ढ. ब्राह्मणैः।") किल॥३३॥**

**वस्त्रालंकारभूषां मे दवुस्ते सर्वमेव हि।  
तथा मङ्गलमन्त्रैस्तु शास्त्रगीतैश्च पुण्यदैः॥३४॥**

**अभिषिक्ताऽस्मि तैः सर्वैरन्तर्धानं पुनर्गताः।  
मामेवं \[परितः सर्वे पुनरूचुर्द्विजोत्तम॥३५॥**

**तव गेहे वर्य भद्रे\] वसिष्यामः सदैव हि।  
शुचिर्भवस्त्र कल्याणि भर्चा सार्थ सदैव हि॥३६॥**

**एवमुक्त्वा गताः सर्व एवं दृष्टं मयैव हि।  
तया यत्कथितं सर्व समाकर्ण्य महामतिः॥३७॥**

**पुनश्चिन्तां प्रपन्नोऽसौ किमिदं देवनिर्मितम्।  
विचिन्तयित्वाऽथ तदा सोमशर्मा महामतिः॥३८॥**

**ब्रह्मकर्मणि संयुक्तः साधर्म्य धर्ममुत्तमम्।  
तस्माङ्गर्भ महाभागा दधार व्रतशालिनी॥३९॥**

**तेन गर्भेण सा देवी ह्यधिकं शुशुभे तदा।  
सुपुत्रं दीप्तिसंयुक्तं तेजोज्वालासमाकुलम्॥४०॥**

**सा हि जज्ञे महाभागा तनयं देवसंनिभम्।  
अन्तरिक्षे तदा नेदुर्देवदुन्दुभयो मुहुः॥४१॥**

**शङ्गान्दध्मुर्महादेवा गन्धर्वा ललितं जगुः।  
अप्सरसस्तदा सर्वा ननृतुस्ता मुदाऽन्विताः॥४२॥**

**अथ ब्रह्मा सुरैः सार्ध समायातो द्विजोत्तम।  
चकार नाम तस्यैत्र सुत्रतेति समाहितः॥४३॥**

**नाम कृत्वा ततो देवा जग्मुः स्वर्ग महौजसः।  
गतेषु तेषु देवेषु सोमशर्मा सुतस्य च॥**

**जातकर्मादिकं कर्म चकार द्विजसत्तमः॥४४॥**

**जाते पुत्रे महाभागे सुव्रते देवनिर्मिते।  
तस्य गेहे महालक्ष्मीर्धनधान्यसमाकुला॥४५॥**

**तत्सोमशर्मणो गेहं संपन्नं परिराजते।  
दानपुण्यादिकं धर्म चकार द्विजसत्तमः॥४६॥**

**गजाश्वमहिषीगावः काञ्चनं रत्नमेव च।  
यथा [कुबेरभवनं](# "घ. ङ. ढ. 'रभुव") शुशुभे रत्नसंचयैः॥४७॥**

**तीर्थयात्रां गतो विभो नानापुण्यसमाकुलः।  
अन्यानि यानि पुण्यानि दानानि द्विजसत्तमः॥**

**\[ 'चकार तत्र मेधावी ज्ञानपुण्यसमन्वितः॥४८॥**

**एवं साधयते धर्म पालयेश्च पुनः पुनः।  
पुत्रस्य जातकर्मादि कर्माणि द्विजसत्तमः \]॥४९॥**

**विवाहं कारयामास हर्षेण महता किल।  
पुत्रस्य पुत्राः संजाताः सुपुण्या लक्षणान्विताः॥५०॥**

**सत्यधर्मतपोपेता दानधर्मरताः सदा।  
स तेषां पुण्यकर्माणि सोमशर्मा चकार ह॥५१॥**

**पौत्राणां तु महाभागस्तेषां सौख्येन मोदते।  
[सर्वसौख्यं](# "क. स्व. ङ. च. छ. झ. ड. ढ. 'ख्यं च संभुज्य जरारोगविवर्जितः।पं।") स बुभुजे तेजसा राजराजवत्॥५२॥**

**पञ्चविंशाब्दिको यद्वत्तद्वत्कायस्तु तस्य हि।  
सूर्यतेजः प्रतीकाशः सोमशर्मा महामतिः॥५३॥**

—————————————————————————————————————————

\* क. ख. च छ ढ. पुस्तकस्थोऽयं पाठः।  
+क. ख. ङ. च. छ. झ. ढ. पुस्तकस्थोऽयं पाठः।



**सा चापि शुशुभे देवी सुमना पुण्यमङ्गलैः।  
पुत्रपौत्रैर्महाभागा दानव्रतैश्च संयमैः॥५४॥**

**अतिभाति विशालाक्षी पुण्यैः पतिव्रतादिभिः।  
तारुण्येन समायुक्ता यथा षोडशवार्षिकी॥५५॥**

**[मोदमानौ](# "ड. ढ ") महाभागौ दंपती [चौरुदर्शनौ](# "ग. घ. ट. ढ. चारुमङ्गलौ। ज. चानुरागतः।")।  
हर्षेण च समायुक्तौ [मोदमानौ](# "क. ख. ङ. च. छ. झ. ढ. पुण्यात्मानौ।") महोद‌यौ॥५६॥**

**एवं तयोस्तु वृत्तान्तं [पुण्याधिकसमन्वितम्](# "क. ख. ङ. च. छ. छ. ढ. 'व्यबारस'।")।  
सुत्रतस्य प्रवक्ष्यामि तपश्चर्या द्विजोत्तमाः॥५७॥**

**यथा तेन समाराध्य नारायणमनामयम्॥५८॥**

इति श्रीमहापुराणे पाद्मे भूमिखण्डे सुमनोपाख्याने सुव्रतोत्पत्तिर्नामैकोनविंशोऽध्यायः॥ १९॥  
**आदितः श्लोकानां समष्ट्यङ्काः—४२६१**  
————————

अथ विंशोऽध्यायः।  
————————

सूत उवाच—

**एकदा व्यासदेवोऽसौ ब्रह्माणं जगतः पतिम्।  
सुव्रताख्यानकं सर्व पप्रच्छातीव विस्मितः॥१॥**

व्यास उवाच—

**लोकात्मल्लोँकविन्यास देवदेव महाप्रभो।  
सुत्रतस्याथ चरितं श्रोतुमिच्छामि सांप्रतम्॥२॥**

ब्रह्मोवाच—

**पाराशर्य महाभाग श्रूयर्ता पुण्यसत्तम।  
सुव्रतस्य सुविप्रस्य तपश्चर्या वदामि ते॥३॥**

**सुव्रतो नाम मेधावी बाल्याद्विष्णुमचिन्तयत्।  
गर्ने नारायणं देवं दृष्टवान्पुरुषोत्तमम्॥४॥**

**पूर्वकर्मानुभावेन हरेर्थ्यानं गतस्तदा।  
शङ्खचक्रधरं देवं पद्मनाभं सुपुण्यदम्॥५॥**

**ध्यायते चिन्तयमेवं गीते ज्ञाने प्रपाठने।  
एवं देवं हरिं ध्यायन्सदैव द्विजसत्तमः॥६॥**

**क्रीडत्येवं सदा डिम्भैः सार्थ वै बालकोत्तमः।  
बालकानां स्वकं नाम हरेश्चैव महात्मनः॥७॥**

**चकारासौ हि मेधावी पुण्यात्मा पुण्यवत्सलः।  
समाठयति वै मित्रं हरेनीन्ना [महामुनिः](# "क. ख. ङ. च. छ. झ. ड. ढ. महामतिः।")॥८॥**

**भो भोः केशव एह्येहि पाहि माधव चक्रभृत्।  
क्रीडस्व च मया सार्थ त्वमेव पुरुषोत्तम॥९॥**

**वनमेव प्रगन्तव्यमावाभ्यां मधुसूदन।  
एवमेव समाधानं नामभिश्च हरेर्द्विजः॥१०॥**

**क्रीडने [पठने](# "क. ख. ङ. च. छ. झ. ढ. तपने।ग.घ. ङ.पतने।") हास्ये शयने गीतप्रेक्षणे।  
याने च ह्यासने ध्याने मन्त्रे ज्ञाने सुकर्मसु॥११॥**

**\[ \*पश्यत्येवं वदत्येवं जगन्नाथं जनार्दनम्।  
स ध्यायते तमेकं हि विश्वनाथं महेश्वरम्॥ १२॥**

**तृणे काष्ठे च पाषाणे शुष्के सान्द्रे हि केशवम्।\]  
पश्यत्येवं स धर्मात्मा गोविन्दं कमलेक्षणम्॥ **

**आकाशे भूमिमध्ये तु पर्वतेषु वनेषु च।  
जले स्थले च पाषाणे जीवेषु च महामतिः॥१३॥**

**नृसिंहं पश्यते विप्रः सुत्रतः सुमनासुतः।  
बालक्रीडां समासाद्य रमत्येवं दिने दिने॥१४॥**

**गीतैश्च गायते कृष्णं सुरागैर्मधुराक्षरैः।  
तालैर्लयसमायुक्तैः सुस्वरैर्मूर्छनान्वितैः॥१५॥**

सुव्रत उवाच—

**ध्यायन्ति देवाः सततं मुरारिं यस्याङ्गमध्ये सकलं निविष्टम्॥ **

**योगेश्वरं पापविनाशनं च भजे शरण्यं मधुसूदनाख्यम्॥१६॥**

—————————————————————————————————————————

\* क. ख. च. छ. झ. ट. ड. ढ. पुस्तकस्थोऽयं पाठः।.



**लोकेषु यो हि सकलेषु विबोधितोऽपि यो लोकगश्च गुणिनो निवसन्ति यत्र॥ **

**दोषैर्विहीनमखिलैः परमेश्वरं तं संचिन्त्य पादयुगलं सततं नमामि॥१७॥**

**नारायर्ण गुणनिधानमनन्तवीर्य वेदान्तशुद्धमतयः प्रपठन्ति नित्यम्॥**

**संसारसागरमपारमनन्तदुर्गमुत्तारणार्थमखिलं शरणं प्रपद्ये॥१८॥**

**योगीन्द्रमानससरोवरराजहंसं शुद्धं प्रभावमखिलं सततं हि यस्य॥ **

**तस्यैव पादयुगलं श्ह्यमलं नमामि दीनस्य [मेऽशुभभयात्कुरु](# "क. ख. ङ. च. छ. झ. ट. ड. ढ. मे मुररिपो कुरु तस्य र") देव रक्षाम्॥१९॥**

**लोकस्य पालनकृते परिणीतधर्म सत्यान्वितं सकललोकगुरुं सुरेशम्॥ **

**गायाम्यहं सुरसगीतकतालमानैः [श्रीवत्समेकमखिलं](# "क. ख. ङ.च. छ. झ. . श्रीरङ्गमे ।") भुवनस्य देवम्॥२०॥**

**ध्यायेऽखिलस्य भुवनस्य पतिं च देवं दुःखान्धकारदलनार्थमिहैव चन्द्रम्॥ **

**अज्ञाननाशक (म)मलं च दिनेशतुल्यमानन्दकन्दमखिलं महिमासमेतम्॥ **

**संपूर्णमेवममृतस्य [कलनिधानं](# "क. ख. ङ. च. छ. झ. ड. ढ.'लावितानं ।") तं गीतकौशलमनन्यरसैः प्रगाये॥२१॥**

**युक्तं सुयोगकरणैः परमार्थदृष्टिं विश्वं स पश्यति [चराचरमेकमित्थम्](# "क. ख. ग. घ. छ. च. ज.ट. ड. ढ. 'मेव नित्यम् ।")॥ **

**पश्यन्ति नैव यमिहाथ सपापलोकास्तं केशवं शरणमेकमुपैमि नित्यम्॥२२॥**

**राभ्यां वाद्यमानस्तु तालं तालसमन्वितम्।  
गीतेन गायते कृष्णं बालकैः सह मोदते॥२३॥**

**एवं तु क्रीडते नित्यं बालभावेन वै तदा।  
सुत्रतः सुमनापुत्रो विष्णुध्यानपरायणः॥२४॥**

**क्रीडमानं प्राह माता सुव्रतं चारुलक्षणम्।  
भोजनं कुरु मे वत्स क्षुधा त्वां परिपीडयेत्॥२५॥**

**मुवाच तदा प्राज्ञः सुमनां मातरं पुनः।  
महामृतेन तृप्तोऽस्मि हरिध्यानरसेन वै॥ **

**गोजनासनमारूढो मिष्टमनं प्रपश्यति॥२६॥**

**दमन्नं स्वयं विष्णुरात्मा ह्यन्नं समाश्रितः।  
आत्मरूपेण यो विष्णुश्चान्नेनानेन तृप्यतु॥२७॥**

**तीरसागरसंवासो यस्यैव परिसंस्थितः।  
जलेनानेन पुण्येन तृप्तिमायातु केशवः॥२८॥**

**राम्बूलचन्दनैर्गन्धैरेभिः पुष्पैर्मनोहरैः।  
आत्मरूपेण गोविन्दस्तृप्तिमायातु केशवः॥२९॥**

**यिनं याति धर्मात्मा तदा कृष्णं प्रचिन्तयेत्।  
योगनिद्रायुतं कृष्णं तमहं शरणं गतः॥३०॥**

**गोजनाच्छादनेष्वेवमासने शयने द्विजः।  
चिन्तयेद्वासुदेवं तं तस्मै सर्वे प्रकल्पयेत्॥३१॥**

**वारुण्यं प्राप्य धर्मात्मा कामभोगान्विहाय वै।  
संयुक्तः केशवध्याने वैडूर्ये पर्वतोत्तमे॥३२॥**

**त्रि सिद्धेश्वरं लिङ्गं [वैष्णवं](# " छ. पवित्रं") पापनाशनम्।  
रुद्रमोंकारसंज्ञं च ध्यात्वा चैवं महेश्वरम्॥३३॥**

**व्राह्माणं विद्धि तं देवं नर्मदादक्षिणे तटे।  
सिद्धेश्वरं समाश्रित्य तपोभात्रं व्यचिन्तयत्॥३४॥**

इति श्रीमहापुराणे पाद्मे भूमिखण्डे सुमनोपाख्याने विंशोऽध्यायः॥ २०॥  
आदितः श्लोकानां समष्ट्यङ्काः—४२९५  
———————  
अथैकविंशोऽध्यायः।  
———————

व्यास [उवाच](# "ञ. च--पुराणे (ने) न महाभाग कारितंकिंचतद्वद।")—

**निमेकं महाभाग करिष्ये सांप्रतं वद।  
त्वयैव पूर्वमुक्तं तु सुव्रतं च प्रतीश्वरम्॥१॥**



**पूर्वाभ्यासेन स ध्यायनारायणमनामयम्।  
कस्यां जातौ समुत्पन्नः सुव्रतः पूर्वजन्मनि॥२॥**

**तन्मे त्वं सांप्रतं ब्रूहि कथमाराधितो हरिः।  
अनेनापि सुदेहेन कोऽयं [पुण्यसंमन्वितः](# "ञ. ")॥३॥**

ब्रह्मोवाच—

**वैदिशे नगरे पुण्ये बहुवृद्धिसमाकुले।  
तत्र राजा महातेजा ऋतध्वजसुतो बली॥४॥**

**तस्याऽऽत्मजो महापुण्यो [रुक्मभूषणसंज्ञकः](# "क. ख. ङ. च. छ. झ. ड. ढ. 'णविश्रुतः। सं")।  
संध्याषली तस्य भार्या धर्मपत्नी यशस्विनी॥५॥**

**तस्यां पुत्रं समुत्पाद्य स आत्मसदृशं [बली](# "क. ख. ग. घ. ङ. च. छ. झ. ट. ड. ढ. ततः।")।  
तस्य धर्माङ्गदं नाम चकार नृपनन्दनः॥६॥**

**सर्वलक्षणसंपन्नः पितृभक्तिपरायणः।  
रुक्माङ्गदस्य तनयो [योऽयं](# "क. च. योग्यो।") भगवतां वरः॥७॥**

**पितुः सौख्यार्थमेवापि मोहिन्यर्थ शिरो ददौ।  
वैष्णवेन च धर्मेण पितृभक्त्या तु तस्य वै॥८॥**

**सुप्रसन्नो हृषीकेशः सकायो वैष्णवं पदम्।  
नीतश्चैव तु सर्वज्ञो वैष्णवः सात्वतां वरः॥९॥**

**धर्माङ्गदो महाप्राज्ञः प्रज्ञाज्ञानविशारदः।  
तत्रस्थो वै महाप्राज्ञो धर्मोऽसौ धर्मभूषणः॥१०॥**

**[दिव्यान्मनोनुगान्भोगान्मोदमौनः](# "ञ. मानो भुगं दिपि। पू।") प्रभुञ्जति।  
[पूर्ण](# "क. ख. ङ. च. छ. झ. ढ. ") वर्षसहस्रान्ते धर्मात्मा धर्मभूषणः॥११॥**

**तस्मात्पदात्परिभ्रष्टो विष्णोरेव प्रसादतः।  
सुव्रतो नाम मेधावी सुमनानन्दवर्धनः॥१२॥**

**सोमशर्माख्यतनयः श्रेष्ठो भगवां वरः।  
तपश्चचार मेधावी विष्णुध्यानपरोऽभवत्॥१३॥**

**कामक्रोधादिकान्दोषान्परित्यज्य द्विजोत्तमः।  
[संनियम्येन्द्रियवर्ग](# "ग. घ. ज. संयम्य त्रितयं व। ट. संयम्य त्रिविधं व.।") तपस्तेपे स निर्जने॥१४॥**

**वैदूर्यपर्वत श्रेष्ठे सिद्धेश्वरसमीपतः।  
एकीकृत्य मनश्चार्य संयोज्य विष्णुना सह॥१५॥**

**एवं वर्षशतं स्थित्वा ध्याने तस्य महात्मनः।  
सुप्रसन्नो जगन्नाथः शङ्खचक्रगदाधरः॥१६॥**

**तस्मै वरं ददौ चाथ लक्ष्म्या च सह केशवः।  
भो भोः सुत्रत धर्मात्मन्बुध्यस्व [विबुधाधिप](# "क. ख. ग. घ. ङ. च. छ. ज. झ. ट. ड. ढ. विबुधां वर।")॥१७॥**

**वरं वरय भद्रं ते कृष्णोऽहं ते समागतः।  
एवमाकर्ण्य मेधावी विष्णोर्वाक्यमनुत्तमम्॥१८॥**

**हर्षेण महताऽऽविष्टो दृष्ट्वा देवं जनार्दनम्।  
वद्धाञ्जलिपुटो भूत्वा प्रणाममकरोत्तदा॥१९॥**

सुव्रत उवाच—

**[संसारसागरभंतीव](# "क. ख. ग. घ. ङ. च. छ. ज. ड. झ. ड. ढ. व. महासुदुः खैर्जालोर्मि") गभीरपारं दुःखोमिभिविविधमोहमयैस्तरङ्गः॥**

**संपूर्णमस्ति निजदोषगुणैस्तु प्राप्तं तस्मात्समुद्धर जनार्दन मां सुदीनम्॥२०॥**

**\[ \*कर्माम्बुदे महति गर्जति वर्षतीव विद्युल्लतोल्लसति पातकसंचयैर्मे॥**

**मोहान्धकारपटलैर्मम नष्टदृष्टेदर्दीनस्य तस्य मधुसूदन देहि हस्तम्॥ \]२१॥**

**संसारकाननवरं बहुदुःखवृक्षैः संसेव्यमानमपि मोहमयैश्च सिंहैः॥**

**[संदीप्तमस्ति](# "अ. संसृष्टिम।") [करुणाबहुबह्नितेजःसंतप्यमानमनसं](# "म. करणालनव।") परिपाहि कृष्ण॥२२॥**

**संसारवृक्षमतिजीर्णमपीह उच्चं [मायासुकन्दकरुणाबहुवुःखशाखम्](# "क. ख. ग. घ. ङ. च. छ. ज. झ. ट. ढ. म्। पापैस्तुसंचयधनं।")॥ **

**जायादिसंघच्छदनं फलितं मुरारे तं चाधिरूढपतितं भगवन्हि रक्ष॥२३॥**

———————————————————————————————————————————————————

\* क. ख. ग. घ. ङ. च छ. झ. ट. ड. ढ. पुस्तकस्थोऽयं पाठः।



**दुःखानलैर्विविधमोहमयैः सुधूमैः शोकैर्वियोगमरणान्तकसंनिभैश्च॥**

**दग्धोऽस्मि कृष्ण सततं मम देहि मोक्षं ज्ञानाम्बुनाऽथ परिषिच्य सदैव मां त्वम्॥**

**मोहान्धकारपटले महतीव गर्ने संसारनाम्न्नि सततं पतितं हि कृष्ण। **  
**कृत्वा [तरीं](# "क. ख. ङ. च. छ. झ. ट. ड. ढ. कृपां।") मम हि दीनभयातुरस्य तस्माद्विकृष्य शरणं नय मामितस्त्वम्॥२५॥**

**त्वामेव ये नियतमानसभावयुक्ता [ध्यायन्त्यनन्यमनसा](# "क. ख. ग. घ. ङ. च. छ. झ. ञ. ट. ठ. ध्यानेन ज्ञानम") पदवीं लभन्ते।  
नत्वैव पादयुगलं \[ \*च महत्सुपुण्यं ये देवकिंनरगणाः परिचिन्तयन्ति॥२६॥**

**नान्यं वदामि न भजामि न चिन्तयामि त्वपादपद्मयुगलं\] सततं नमामि।  
एवं [हि](# "क. ख. ग. घ. ङ. च. छ. झ. ट. हि काममपि पूरय मेऽय कृष्ण दूं।") मामुपगतं शरणं च रक्ष दूरेण यान्तु मम पातकसंचयास्ते॥**

**दासोऽस्मि भृत्यवदहं तव जन्म जन्म त्वत्पादपद्मयुगलं सततं नमामि॥२७॥**

**यदि कृष्ण प्रसन्नोऽसि देहि मे वर मुत्तमम्।  
मम तौ पितरौ कृष्ण सकायौ नय मन्दिरे॥**

**[आत्मन](# "क. ख. ग. घ. ङ. च. छ. झ. ड. ढ. ") कलत्रं च मया सह न संशयः॥२८॥**

श्रीकृष्ण उवाच—

**एवं ते परमः कामो भविष्यति न संशयः।  
तस्य तुष्टो हृषीकेशो भक्त्या तस्य प्रतोषितः॥२९॥**

**प्रयातो वैष्णवं लोकं दाहप्रलयवर्जितम्।  
सुत्रतेन समं तौ द्वौ सुमनासोमशर्मकौ॥३०॥**

**यावत्कल्पद्वयं प्राप्तं तावद्वै सुव्रतो द्विजः।  
बुभुजे पुण्यजाल्लोकान्भोगांश्चैव महामनाः॥३१**

**देवकार्यार्थमत्रैत्र कश्यपस्य गृहे पुनः।  
अवतीर्णो महाप्राज्ञो वचनात्तस्य शाङ्गिणः॥३२**

**ऐन्द्रं पदं हि यो भुक्ते विष्णोश्चैव प्रसादतः।  
वसुदत्तेति विख्यातः सर्वदेवैर्नमस्कृतः॥**

**\[\*ऐन्द्रं पदं हि यो भुङ्क्ते सांगतं वासवो दिवि\]॥३३॥**

**एतत्चे सर्वमाख्यातं सृष्टिसंबन्धकारणम्।  
अन्यच्चैव प्रवक्ष्यामि यत्पृच्छसि महामते॥३४॥**

व्यास उवाच—

**घर्माङ्गदो महाप्राज्ञो रुक्माङ्गदसुतो बली।  
आद्ये कृतयुगे प्राप्ते सृष्टिकाले स वासवः॥**

**तत्कथं देवदेवेश ह्यन्यो धर्माङ्गदो भुवि॥३५॥**

**अन्यो घेर्माङ्गदो राजा किंवाऽयं त्रिदशाधिपः।  
एते मे संशयं [र्जातं](# "क. ख. ग. घ. ङ. च. छ. झ. ट. ड. ढ. तात।") तद्भवांश्छेत्तुमर्हति॥३६॥**

ब्रह्मोवाच—

**हन्त ते कीर्तयिष्यामि सर्वसंदेहनाशनम्।  
देवस्य लीला सृष्टपर्थ वर्तते द्विजसत्तम॥३७॥**

**यथा वाराश्च पक्षाश्च मासाश्च ऋतवो यथा।  
संवत्सराश्च मनवो यथा यान्ति युगानि च॥३८॥**

**तुथा कल्पाः समायान्ति व्रजाम्येवं जनार्दनम्।  
अहमेव महाप्राज्ञ मयि यान्ति चराचराः॥३९॥**

**पुनः सृजति [योगात्मा](# "क. ख. ग. घ. ङ. च. छ. श. ड. ढ. 'त्मा मत्पूर्वं विश्व'।")पूर्ववद्विश्वमेव हि।  
पुनश्चाहं पुनर्वेदाः पुनस्ते देवता द्विजाः॥४०॥**

**तथा भूपाश्च ते [सर्वे](# "क. ख. घ. ङ. च. छ. झ. ट. ड. 'वें स्वचरित्रेसमाविलाः।") प्रजाश्चैव तथाऽखिलाः।  
प्रभवन्ति महाभाग विद्वांस्तत्र न मुह्यति॥४१॥**

**पूर्वकल्पे महाभागो यथा रुक्माङ्गदो नृपः।  
तथा धर्माङ्गदश्चायं संजातः ख्यातिमान्द्रिज॥४२॥ **

———————————————————————————————————————————————————

\* ग. घ. ज. ट. ड. पुस्तकस्थोऽयं पाठः।  
\* क ख ग. घ. ङ. च. छ. झ. ट. ड. ढ. पुस्तकस्थोऽयं पाठः।



**रामादयो महाप्राज्ञा ययातिनहुषादयः।  
मन्वादयो महात्मानः प्रभवन्ति लयन्ति च॥४३॥**

**ऐद्रं पदं प्रभुञ्जन्ति राजानो धर्मतत्पराः।  
यथा धर्माङ्गदो वीरः प्रभुनक्ति महत्पदम्॥४४॥**

**एवं देवाश्च वेदाश्च [पुरणस्मृतिपूर्वकाः](# "क. ख. ग. घ. च. छ. ज. झ. ट. ड. राणाः स्मृ।")।  
एतत्सर्वं समाख्यातं तवाग्रे द्विजसत्तम॥**

**चरितं सुव्रतस्याथ पुण्यं [सुगतिदायकम्](# "क. ख. ङ.च. छ. झ. ढ. म्। अव्यक्त ते महाभाग प्रब्रवीमि तवाग्रतः। इ। ब. घ. ट. 'म्। अन्यत्किं ते प्रवक्ष्यामि भवतां यद्विरोचते। इ०।")॥४५॥**

इति श्रीमहापुराणे पाद्मे भूमिखण्डे ऐन्द्रे सुव्रतोपाख्यानं नामैकविंशोऽध्यायः॥ २०॥

**आदितः श्लोकानां समष्ट्यङ्काः—४३४०**  
——————

अथ द्वाविंशोऽध्यायः।  
——————

ऋषय ऊचुः—

**विचित्रेयं कथा पुण्या सर्वधर्मप्रदायिनी।  
सर्वपापहरा प्रोक्ता भवता बदतां वर॥१॥**

**[सृष्टिसंबन्धमेतं](# "ग. घ. ज. ट. संहारमे।") नस्तद्भवान्वक्तुमर्हति।  
पूर्वमेव कथं सृष्टिर्विस्तरात्सूतनन्दन॥२॥**

सूत उवाच—

**विस्तरेण प्रवक्ष्यामि [सृष्टिसंहारकारणम्](# "क. ख. ग. घ. ङ. च. छ. ज. झ. ट. ड. ढ. संबन्धका।")।  
श्रुतमात्रेण यस्यापि नरः सर्वज्ञतां व्रजेत्॥३॥**

**हिरण्यकशिपुर्यो हि तेन व्याप्तं जगत्रयम्।  
तपसाऽऽराध्य ब्रह्माणं वरं प्राप सुदुर्लभम्॥४॥**

**\[\*तस्मादेवान्महाभागादमरत्वं तथैव च।  
देवालोकान्समं व्याप्य प्रभुत्वं स्वयमर्जितम्॥५॥**

**ततो देवाः सगन्धर्वा मुनयो वेदपारगाः।  
नागाच किंनराः सिद्धा यक्षाश्चैव तथाऽपरे॥ \]॥६॥**

**ब्रह्माणं तं पुरस्कृत्य जग्मुर्नारायणं प्रभुम्।  
क्षीरसागरसंसुप्तं योगनिद्रां गतं प्रभुम्॥ **

**संविबोध्य महास्तोत्रैर्देवाः [प्राञ्जर्लयः](# "क. ख. ग. घ. च. छ. झ. ट. ड. ढ. ") स्थिताः॥७॥**

**संविबुद्धे तु देवेशे वृत्तान्तं सुदुरात्मनः।  
आचचक्षुर्महात्मानः समाकर्ण्य जगत्पतिः॥८॥**

**नृसिंहरूपमास्थाय तं जघान महाबलम्।  
\[ पुनर्वाराहरूपेण हिरण्याक्षं [महाबलम्](# "क. ख. ङ. च. छ. झ. ड. ढ. म्। उद्धृता यसुधा पुण्या चामुरं घातितं तदा। सो।") \]॥९॥**

**तद्वधाच्चैव संतप्ता असुरा युयुधुश्च तम्।  
सोऽप्यन्यांश्च जघानाथ दानवान्घोरदर्शनान्॥१०॥**

**एवं वै तेषु नष्टेषु दानवेषु महात्मसु।  
\[अन्येषु तेषु [नष्टेषु](# "क.ख. ङ. च. छ. झ.ढ.दुष्टेषु।") दितिपुत्रेषु वै तदा \]॥११॥**

**पुनः स्थानं हि प्राप्तेषु देवेषु च महात्मसु।  
यज्ञेष्वथ प्रवृत्तेषु सर्वेषु धर्मकर्मसु॥१२**

**स्वस्थेषु सर्वलोकेषु दितिर्वै दुःखपीडिता।  
पुत्रशोकेन संतप्ता हाहाभूता विचेतना॥१३॥**

**भर्तारं सूर्यसंकाशं तपस्तेजः समन्त्रितम्।  
दातारं च महात्मानं भर्तारं कश्यपं तदा॥१४॥**

**भक्त्या प्रणम्य विमेन्द्र तमुवाच महामतिम्।  
भगवनष्टपुत्राऽहं कृता देवेन चक्रिणा॥१५॥**

**दैत्याश्च दानवाः सर्वे देवैश्चैव निपातिताः।  
पुत्रशोकानलेनाहं संतप्ता मुनिसत्तम॥१६॥**

———————————————————————————————————————————————————

\* क. ख. ङ. च. छ. ट. ड. ढ. पुस्तकस्थोऽयं पाठः।  
+एतचिह्नान्तर्गतोऽयं पाठः क. ख. ङ. च. छ. झ. ड. ढ. पुस्तकस्थः।  
\* एतश्चिह्नान्तर्गतोऽयं पाठः क ख.ग. ङ. च. छ. झ. ट. ड. ढ. पुस्तकस्थः।



**ममाऽऽनन्दकरं पुत्रं सर्वतेजोहरं विभो।  
सुबलं [चारुसर्वाङ्गं](# "क. ख. ङ. च. छ. झ. ढ. ङ्गं देवते।") रवितेजःसमप्रभम्॥१७॥**

**बुद्धिमन्तं च सर्वशं ज्ञातारं [सर्वदेहिनाम्](# "क. ख. ग. घ. ङ. च. छ. झ. ट. ड. ढ. ")।  
[तपस्तेजःसमायुक्तं](# "क. ख. ग. घ. ङ. च. छ. झ. ट. ड. ढ. 'क्तं सुबलं चारुलक्षणम्।") वेदज्ञं वेदपारगम्॥१८॥**

**\[\*ब्रह्मज्ञं ज्ञानवेत्तारं देवब्राह्मणपूजकम्।\]  
जेतारं सर्वलोकानां ममाऽऽनन्दकरं द्विज॥१९॥**

**सर्वलक्षणसंपनं पुत्रं मे दीयतां विभो। **  
**एवमाकर्ण्य वै तस्याः कश्यपो वाक्यमुत्तमम्॥२०॥**

**कृपाविष्टमनास्तुष्टो दुःखितां तां द्विजोत्तमः।  
समुवाच महाभागः कृपणां दीनमानसाम्॥२१॥**

**तस्याः शिरास संन्यस्य स्वहस्तं भावतत्परम्।  
भविष्यति महाभागे यादृशो वाञ्छितः सुतः॥२२॥**

**एवमुक्ता जगामासौ मेरुं गिरिवरोत्तमम्।  
तपस्तेपे निरालम्बा साधयन्परमद्युतिः॥२३॥**

**एतस्मिन्नन्तरे सा तु गर्भ दधार चोत्तमम्।  
सा दितिः सर्वधर्मज्ञा चारुकर्मा मनस्विनी॥२४॥**

**शतवर्षप्रमाणं तु शुचिष्मती बभूव ह।  
तयाऽथ जनितः पुत्रो ब्रह्मतेजः समन्वितः॥२५॥**

**\[ \* अथ कश्यप आयातो हर्षेण महताऽन्वितः।  
चकार नाम मेधावी तस्य पुत्रस्य सत्तमः॥२६॥**

**बल इत्यब्रवीद्विप्रो नाम तत्सदृशो महान्।  
एवं नाम च कृत्वाऽथ व्रतबन्धं चकार सः॥२७॥**

**प्राह पुत्र महाभाग ब्रह्मचर्य प्रसाधय।  
एवमेतत्करिष्यामि तद्वाक्यं जगृहे च सः॥२८॥**

**वेदस्याध्ययनं कुर्याद्ब्रह्मचर्येण सुव्रतः।  
एवं वर्षशतं जातं तस्यैवं च तपस्यतः॥२९॥**

**मातुः समीपमायाति तपस्तेजः समन्वितः।  
तपोत्रीर्यमयं दिव्यं ब्रह्मचर्य महात्मनः॥३०॥**

**दितिः पश्यति पुत्रस्य हर्षेण महताऽन्विता।  
तमुवाच महात्मानं बलं पुत्रं तपस्विनम्॥३१॥**

**मेधाविनं महाप्राज्ञं प्रज्ञाज्ञानविशारदम्।  
त्वयि जीवति भो वत्स प्रजीवन्ति सुता मम॥३२॥**

**हिरण्यकशिपाद्याश्च ये हताश्चक्रपाणिना।  
वैरं साधय मे वत्स जहि [देवान्रिपून्रर्णे](# "क. ख. च. छ. ड 'णे। सा दितिस्तपुः।")॥३३॥**

**दनुश्च तमुवाचाथ बलं पुत्रं महाबलम्।  
आदाविन्द्रं हि देवेशं द्रुतं सूदय पुत्रक॥३४॥**

**पश्चादेवान्निपात्यैतास्ततो गरुडवाइनम्।  
[तथा](# "क. ख. च. छ. झ. ढ. तयोराक") चाऽऽकर्ण्य सा देवी ह्यदितिः पतिदेवता॥३५॥**

**दुःखेन महताऽऽविष्टा पुत्रमिन्द्रमभाषत।  
दितिपुत्रो [महातेजा](# "क. ख. ग. घ. ङ. च. छ. झ. ट. ड. ढ. हाकायो वर्धते ब्रह्मतेजस। दे।") महाकायो व्यवर्धितः॥३६॥**

**देवानां हि वधार्थाय [तपस्तेपे](# "अ. *पस्तप्यञ्जगाद ह। दिवं अहीहि।") निरञ्जने।  
एवं जानीहि देवेश यदि क्षेममिहेच्छसि॥३७॥**

**तच्छ्रुत्वा वचनं तस्याः स मातुः पाकशासनः।  
चिन्तामवाप दुःखेन महतीं देवराट् तदा॥३८॥**

**महाभयेन संत्रस्तश्चिन्तयामास वै तदा।  
कथमेनं हनिष्यामि वेदधर्मविदूषकम्॥३९॥**

**इति निश्चित्य देवेशो बलस्य निधनं प्रति।  
एकदा तु बलः सायं संध्यार्थ सिंधुमागतः॥४०॥**

**कृष्णाजिनेन दिव्येन दण्डकाष्ठेन राजितः।  
अमलेनापि पुण्येन ब्रह्मचर्येण [तैजसा](# "क. ख. ङ. च. छ. झ. ढ. तेन सः। सा।")॥४१॥**

**९ सागरस्योपकण्ठे तं संध्यासनमुपागतम्।  
[जपमानं](# "क. ख. ङ. च छ. झ. ढ. नंसुशान्तंज्ञं।") तु तं दैत्यं दर्शयामास वासवः॥४२॥**

**वज्रेण पाटयामास देवेन्द्रोऽसौ बलं तदा।  
एवं निपतितं दृष्ट्वा गतसत्त्वं गतं भुवि॥**

**हर्षेण महताऽऽविष्टो देवराण्मुमुदे तदा॥४३॥**

———————————————————————————————————————————————————

\* एतचिह्नान्तर्गतोऽयं पाठः क. ख. ग. घ. ङ. च. छ. झ. ट. ड. ढ. पुस्तकस्यः।  
+ञ. पुस्तके "देवब्राह्मणकण्टकम्" इति पाठो वर्तते तथाऽपि पूर्वार्धे "देवब्राह्मणपूजकम्" इति विशेषणविरोधादन्यपुस्तकात् ' ममाऽऽनन्दकरं द्विज' इति पाठो मूले निवेशितः॥  
\* एतचिह्नान्तर्गतोऽयं पाठः क. ख. ग. घ. ङ. च. छ. झ. ड. ढ. पुस्तकस्थः।



**एवं निपातितं दैत्यं दितिनन्दनमेव [च](# "क. ख. ग. घ. ङ.च. छ. झ. ट. ड. ढ. च। राज्यं चकार धर्मात्मा सु।")।  
वीक्ष्योत्सर्व चकाराऽऽश्रु सुखेन पाकशासनः॥****४४॥**

इति श्रीमहापुराणे पाद्मेभूमिखण्डे बलदैत्यवधो नाम द्वाविंशोऽध्यायः॥ २२॥

**आदितः श्लोकानां समष्ट्यङ्काः—४३८४**  
————————

अथ त्रयोविंशोऽध्यायः।  
————————

सूत उवाच—

**इतं [श्रुत्वा](# "क.ख. ङ.च.छ.झ.ड.ढ. 'त्वा तया पुत्र सुबलं बलमेव च। रुदितं करुणं कृत्वा हाहा कष्ट भृशं मम। एवं सुकरुणं कृत्वा बहुकालं तपस्विनी। सा गता कश्यपं कान्ते तमुवाच यशस्विनी। तब।") दितिः पुत्रमिन्द्रेण तु महाद्विजाः।  
दुःखिता करुणं कृत्वा रुरोद च भृशं तथा॥१॥**

**भर्तारं च पुनः प्राप्य स्वदुःखं समुवाच ह।  
तव पुत्रो महापाप इन्द्रः सुरगणेश्वरः॥२॥**

**सागरोपगतं [दृष्ट्वा](# "क.ख. ग.घ.रङ. च. छ. झ.ट.ड. ढ. 'ष्ट्वा बलं मे व्रह्मलक्षणम्। व।")मम पुत्रं बलं तथा।  
वज्रेण पातयामास जपमानं सनातनम्॥३॥**

**एवं श्रुत्वा ततः कुद्धो मरीचितनयस्तदा।  
क्रोधेन महताऽऽविष्टः प्रजज्वालेव वह्निना॥४॥**

**अवलुश्य जटामेकां जुहावासौ द्विजोत्तमः।  
इन्द्रस्यैव वधार्थाय पुत्रमुत्पादयाम्यहम्॥५॥**

**तस्मात्कुण्डात्समुत्पन्नो हुताशनमुखादपि।  
कृष्णाञ्जनचयोपेतः पिङ्गाक्षो भीषणाकृतिः॥६॥**

**दंष्ट्राकरालवक्त्रान्तो जगतां भयदायकः।  
महासत्त्वन्निभो घोरो मृगचर्मधरस्तथा॥७॥**

**सखङ्गस्तेजसा दीप्तो महामेघोपमो बली।  
उवाच कश्यपं विप्रमादेशो मम दीयताम्॥८॥**

**कस्मादुत्पादितो विप्र भवता कारणं वद।  
तमहं साधयिष्यामि प्रसादात्तव सुव्रत॥९॥**

कश्यप उवाच—

**अस्या मनोरथं पुत्र पूरयस्त्र ममैव हि।  
आदित्याख्यं महाप्राज्ञ जहि इन्द्रं दुरात्मकम्॥१०॥**

**निहते देवराजे तु पदमैन्द्रं प्रभुङ्क्ष्व च।  
एवं तेन समादिष्टः कश्यपेन महात्मना॥११॥**

**वृत्रस्तु शुद्यमं चक्रे तस्येन्द्रस्य वधाय च।  
[चतुर्वेदस्य](# "क.ख. ग. घ. ङ. च. छ. झ. ट. ड. ढ. धनुर्वेदस्व।") चाभ्यासं स चक्रे पौरुषान्वितः॥१२॥**

**बलं वीर्य तथा क्षात्रं तेजोधैर्यसमन्वितम्।  
\[ \* दृष्ट्वा वृत्रस्य दैत्यस्य सहस्राक्षो भयातुरः\]॥ १३॥**

**उपायश्चिन्तितस्तस्य वृत्रस्यापि [दुरात्मनः](# "क. ख. च. झ. महात्मनः।")।  
वधार्थ देवराजेन ह्याहूयासौ महामुनीन्॥ **

**सप्तर्षीन्प्रेषयामास वृत्रं दैत्येश्वरं प्रति॥१४॥**

**भवन्तस्तत्र गच्छन्तु यत्र वृत्रः स तिष्ठति।  
संधिं कुर्वन्तु वै तेन सार्ध मम मुनीश्वराः॥१५॥**

**एवं तेन समादिष्टा मुनयः सप्त ते तदा। **  
**वृत्रासुरं गताः प्रोचुः सहस्त्राक्षः प्रयाचति॥१६॥**

**सख्यं कर्तुं प्रयच्छेत्स क्रियतां दैत्यसत्तम।  
\[ 'ऋषयः सप्त तत्त्वज्ञा ऊचुर्वृत्रं महाबलम्॥१७॥**

**सहस्राक्षो महाप्राज्ञो भवता सह सत्तम।  
मैत्रमिच्छति वै कर्तु तत्कथं न करोषि किम् \]॥१८॥**

**अर्धमैन्द्रं पदं वीर स त्वं भुङ्क्ष्व सुखेन वै।  
वक्ति त्वामेवमिन्द्रोऽपि ह्यसुरा [देवतास्तर्या](# "क. ख. ग. ङ. च. छ. झ.ड.ढ. था सुखं वर्तन्तुतेसर्वेबैरं।")॥ **

**कुरु मैत्रीं तु तैः सर्वैर्वैरं दूरे विसृज्य वै॥१९॥**

———————————————————————————————————————————————————

\* एतच्चिह्नान्तर्गत पाठोऽयं ट. पुस्तकस्थः।  
+एतच्चिह्नान्तर्गतोऽयं पाठः क. ख. ग. घ. ङ. च. छ. ट. ड. ढ. पुस्तकस्थः।



वृत्र उवाच—

**यदि सत्येन देवेन्द्रो मैत्रमिच्छति सत्तमः।  
सत्यमाश्रित एवाहं करिष्ये नात्र संशयः॥२०॥**

**छद्ममेवं पुरस्कृत्य इन्द्रो द्रोहं समाचरेत्।  
तदा किं क्रियते विप्रा इत्यर्थे [प्रत्ययं](# "ञ. 'यं वदेत्।अ'।") हि किम्॥२१॥ **

**अथर्षयस्त्विन्द्रमुचुरित्यर्थप्रत्ययं वद।  
तत्र त्वं सत्यतां ब्रूहि यदि मैत्रमिहेच्छसि॥२२॥**

इन्द्र उवाच—

**यद्यसत्येन वर्तेऽहं भवद्भिः सह च्छद्मना।  
ब्रह्महत्यादिकैः पापैलिप्येऽहं नात्र संशयः॥२३॥**

**\[\*ते वृत्रं दैत्यनार्थ तं पुनरूचुर्महौजसः।  
ब्रह्महत्यादिकैः पापैलिप्येऽहं नात्र संशयः\]॥२४॥**

**इत्युवाच महाप्राज्ञ त्वामेवं स पुरंदरः।  
एतेन प्रत्ययेनापि सख्यं कुरु महामते॥२५॥**

वृत्र उवाच—

**भवतां शिष्टधर्मेण सत्येन तेन तस्य च।  
मैत्रमेवं करिष्यामि तेन सार्थ द्विजोत्तमाः॥२६॥**

**वृत्रमिन्द्रस्य संस्थानं नीतं ब्राह्मणपुङ्गवैः।  
इन्द्रस्तमागतं दृष्ट्वा वृत्रमित्रार्थमुद्यतम्॥२७॥**

**सिंहासनात्समुत्थाय वर्धमादाय सत्वरः।  
ददौ तस्मै स धर्मात्मा वृत्राय द्विजसत्तमाः॥२८॥**

**अर्ध भुङ्क्ष्व महाप्राज्ञन ऐन्द्रमेत्रं महत्पदम्।  
वर्तितव्यं सुखेनापि चाऽऽवाभ्यां दैत्यसत्तम॥२९॥**

**एवं विश्वासयन्दैत्यं वृत्रं मैत्रेण वै [तर्दा](# "क ख. ङ. च. छ. झ. ड. ढ. 'दा।गतेषु तेषु विप्रेषु स्वस्थानं द्वि०।")।  
तेषु तेषु च कार्येषु च्छन्द्मना द्विजसत्तमाः॥३०॥**

**छिद्रं पश्यति दुष्टात्मा वृत्रस्यैवं सदैव हि।  
निराधारत्वमिन्द्रोऽपि दिवारात्रौ [प्रवर्तते](# "क.ख. ग. घ. ङ. च. छ. झ. ड. ढ. प्रचिन्तयेत्।")॥३१॥**

**दृत्रस्य पश्यन्स च्छिद्रं छद्मनाऽपि महात्मनः।**  
**उपायं चिन्तयामास वृत्रहत्यै महाबलः॥३२॥**

**रम्भा संप्रेषिता तेन मोहायास्यासुरस्य वै।  
येन केनाप्युपायेन यथाऽहं घातये शुभे॥३३॥**

**तथा कुरुष्व कल्याणि संमोहाय सुरद्विषः।  
वनं पुण्यं महद्दिव्यं पुण्यपादपशोभितम्॥३४॥**

**बहुपुष्पफलोपेतं मृगपक्षिसमाकुलम्।  
[विर्मोनैरद्भुतैर्दिव्यैः](# "ग. घ. 'मानमन्दिरैर्दिव्यैः सर्वत्र प'।ट 'मानवापिकारामेः सर्वत्र प०।") परितः परिशोभितम्॥३५॥**

**दिव्यगन्धर्वसंगीतं भ्रमराकुलितं सदा।  
कोकिलानां रुतैः पुण्यैः सर्वत्र मधुरायते॥३६॥**

**\['शिखिसारङ्गनादैश्च सर्वर्तुकुसुमाकुलम्।  
दिव्यैस्तु चन्दनैर्दृक्षैः सर्वत्र समलंकृतम्॥३७॥**

**\[\*वापीकूपतडागेश्च जलपूर्णमनोहरैः।  
कमलैः शतपत्रैश्च पुष्पितैः समलंकृतम्॥३८॥**

**देवगन्धर्वसिद्धैश्च चारणैश्चैव किंनरैः।  
मुनिभिः शुशुभे दिव्यैर्देवोद्यानवनेन च॥३९॥**

**अप्सरोगणसंकीर्णनानाकौतुकमङ्गलैः।  
हेमप्रासादसंबाधैर्दण्डच्छत्रैश्च चामरैः॥४०॥**

**\['कलशैश्च पताकाभिः सर्वत्र समलंकृतम् \]।  
वेदध्वनिसमाकीर्ण गीतध्वनिसमाकुलम्॥४१॥**

**एवं नन्दनमासाद्य सा रम्भा चारुहासिनी।  
अप्सरोभिः समं तत्र क्रीडत्येवं विलासिनी॥४२॥**

सूत उवाच—

**एकदा तु स वृत्रो वै जगाम नन्दनं वनम्।  
कतिभिर्दानवैः [सार्धं](# "क. ख. ग. घ. ङ. च. छ. झ. ड. ढ. 'र्ध मुदयापरयायुतः।अ।") विश्वस्तः परया मुदा॥४३॥**

**अलक्ष्यो भ्रमते पार्श्वे तस्यैव च महात्मनः।  
देवराजः स विप्रेन्द्राश्छिद्रान्वेषी विशङ्कितः॥४४॥**

———————————————————————————————————————————————————

\* एतच्चि‌ह्नान्तर्गतोऽयं पाठः क. ख. ग. घ. ङ. छ. ड. ढ.पुस्तकस्थः।  
+एतच्चिह्नान्तर्गतोऽयं पाठः क. ख. ग. घ. च. छ. झ. ड. ढ. पुस्तकस्थः।  
\*एतच्चिह्नान्तर्गतोऽयं पाठः क. ख. ग. ङ. च. छ. झ. ट. ढ. पुस्तकस्थः।  
+एतच्चिह्नान्तर्गतोऽयं पाठः क. ख. ग. च. छ. झ. ड. ढ. पुस्तकस्थः।



**स हि वृत्रो महाप्राज्ञो विश्वस्तः सर्वकर्मसु।  
इन्द्रं मित्रं परं ज्ञात्वा भर्य चक्रे न तस्य सः॥ ४५॥**

**भ्रममाणो वनं पश्येत्सर्वत्र परमं शुभम्।  
सुरम्यं कौतुकवनं वनिताशतसंकुलम्॥४६॥**

**चन्दनस्यापि वृक्षस्य च्छायां शीतां [शुभान्विताम्](# "क. ख. ग. घ. ङ. च छ. झ. ड. ढ. सुपुण्यदां।")।  
समाश्रित्य विशालाक्षी रम्भा तत्र च दीव्यति॥४७॥**

**सखीभिस्तु महाभागा दोलारूढा यशस्विनी।  
गायते सुस्वरं गीतं सर्वविश्वप्रमोहनम्॥****४८॥**

**तत्र वृत्रः समायातः कामाकुलितमानसः।  
दोलारूढां समालोक्य रम्भां तां सुमनोरमाम्॥४९॥**

इति श्रीमहापुराणे पाद्मे भूमिखण्डे वृत्रवचने त्रयोविंशोऽध्यायः॥२३॥  
आदितः श्लोकानां समष्ट्यङ्काः—४४३३  
———————  
अथ चतुर्विंशोऽध्यायः।  
———————

सूत उवाच—

**इयं तु का गायति चारुलोचना [विलासयन्ती](# "क.ख. ङ.च. छ.स. ड.ढ. 'सभावैः परिविश्वमोहना।अतीव बाला शुशुभे मनोहरा संपूर्णभावः परिमोहयेजनम्। दृ ३. क. ख.ग. घ. ङ. च. छ.झ.ट.ड.ढ. ") परितो वनं च॥**

**अतीव शोभां लभते मनोहरा ह्यपूर्वभावैः परिमोहयन्ती॥१॥**

**\[\*दृष्ट्वा स रम्भां कमलायताक्षीं पीनस्तनीं चन्दनचचिताङ्गीम्।  
पद्मानना कामगृहं न वैषा नो वा रतिश्चारुमनोहरेयम्॥\]२॥**

**संपूर्णभावां परिरूपयुक्तां कामाङ्गैलीलामति[माद‌धानाम्](# "क. ख. ग. घ. ङ. छ.ज. झ. ड. ढ. म्। यास्याम्यहं वश्यमिहैव त्यस्या मनोमवेनाथ इहैव प्रेषितः। इ०।")।  
पश्यामि चैनां च सुकाममोहितां यास्यामि पृच्छामि च का भवेत्सा॥३॥**

**इतीव दैत्यः सुविचिन्तयानः [कलेन](# "क. ख. ङ. च. छ. झ. ढ. कामेन।") मुग्धः स च [कालनोदितः](# "क. ख. ङ. च. छ. झ. ट. ढ. 'तः। समातुरस्तत्र। क. 'तः। कामातुरस्तत्र।")।  
रम्भां तु तां तत्र जगाम सत्वरमुवाच वै दीनमनाः सुलोचनाम्॥४॥**

**कस्यासि वा सुन्दरि केन [सेविता](# " क. च. ग. घ. ङ. च. छ. झ. ड. ढ. प्रेषिता।") किं नाम ते पुण्यतमं वदस्व मे॥**

**तत्रैव रूपेण महातितेजसा मुग्धोऽस्मि बाले मम वश्यतां व्रज॥५॥**

**एवमुक्ता विशालाक्षी प्राह कामातुरं प्रति।  
अहं रम्भा महाभाग क्रीडार्थ वनमुत्तमम्॥६॥**

**सखीभिः सहिता याता नन्दनं कामदं शुभम्।  
त्वं च को वा किमर्थ हि मम पार्श्वमुपागतः॥७॥**

वृत्र उवाच—

**श्रूयतामभिधास्यामि योऽहं बाले समागतः।  
हुताशनात्समुत्पन्नः कश्यपस्य सुतः शुभे॥८॥**

**सखाऽहं देवदेवस्य शक्रस्यापि शुभानने।  
ऐन्द्रं पदं वरारोहे ह्यर्थ मे भुक्तिमागतम्॥९॥**

**अर्ह वृत्रः कथं देवि मां चैवं त्वं न विन्दसि।  
त्रैलोक्यं वशमायातं पश्य मे वरवर्णिनि॥१०॥**

**अहं शरणमायातः कार्मांद्वच्मि वरानने।  
रमस्व मां त्रिशालाक्षि कामेनाऽऽकुलितं प्रिये॥११॥**

रम्भोवाच—

**वशगाऽहं तवैवाद्य भविष्यामि न संशयः।  
यद्यद्वदाम्यहं वीर तत्तत्कार्य त्वयैव हि॥१२॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. ग. घ. ङ. च. छ. झ. ड. ढ. पुस्तकस्थः।



**एवमस्तु महाभागे तत्तत्सर्वे करोम्यहम्।  
एवं संभाषणं कृत्वा तया सह महाबलः॥१३॥**

**तस्मिन्वने महापुण्ये रेमे दानवसत्तमः।  
तस्या गीतेन नृत्येन हास्येन [चलितेन](# "क. ख. ग. घ. ङ. च. छ. झ. ट. ड. ढ. ललितेन।") वा॥१४॥**

**अतिमुग्धो महादैत्यः स तस्याः सुरतेन च।  
तमुत्राच [महाभगं](# "क. ख. ग. ङ. च. छ. झ. ट ड. ढ. 'भागा वृत्रं दानवसत्तमम्। तु'।") दानवं सा वरानना॥१५॥ **

**सुरापानं कुरुष्वेति पिवस्व मधुमाधवीम्।  
तामुवाच विशालाक्षीं रम्भां शशनिभाननाम्॥१६॥**

**पुत्रोऽहं ब्राह्मणस्यापि वेदवेदाङ्गपारगः।  
सुरापानं कथं भद्रे करिष्यामि विनिन्दितम्॥१७॥**

**[तया](# "झ. ")तु रम्भया देव्या प्रीत्या दत्ता सुरा हठात्।  
तस्या दाक्षिण्यभावैस्तु सुरापानं कृतं तदा॥१८॥**

**अतिमुग्धः सुरापानाज्ज्ञानभ्रष्टोऽभवत्तदा।  
[तदन्तरे](# "छ. तत इन्द्रेण संसुप्तं वज्रेणापि इतं तदा। व्र०।") सुरेन्द्रेण वज्रेण निहतस्तथा॥१९॥**

**\*ब्रह्महत्यादिकैः पापैः स लिप्तो वृत्रहा ततः।  
ब्राह्मणास्तु ततः प्रोचुरिन्द्र पापं कृतं त्वया॥२०॥**

**अस्मद्वाक्यातु विश्वस्तो वृत्रो नाम महाबलः।  
हतो विश्वासभावेन एवं पापं त्वया कृतम्॥२१॥**

इन्द्र उवाच—

**येन केनाप्युपायेन हन्तव्योऽरिः सदैव हि।  
देवब्राह्मणहन्ता च यज्ञधर्मस्य कण्टकः॥२२॥**

**निहतो दानवो बुष्टो लोकानां च विनाशकृत्।  
किमर्थ कुपिता यूयमेतन्यायस्य लक्षणम्॥२३॥**

**विचारश्चापि कर्तव्यो भवद्भिर्द्विजसत्तमाः।  
[पश्चत्कार्य](# "क. ख. ङ. च. छ. झ. ड. ढ. ") प्रकर्तव्यं न्याय्यान्याय्यं विचिन्त्यताम्॥२४॥**

**एवं संबोधिता विप्रा इन्द्रेणापि महात्मना।  
ब्रह्मादिभिः सुरैः सर्वैर्बोधितास्ते च सत्तमाः॥ **

**जग्मुः स्त्रस्थानमेवं हि निहते धर्मकण्टके॥२५॥**

इति श्रीमहापुराणे पाद्मेभूमिखण्डे वृत्रासुरवधो नाम चतुर्विंशोऽध्यायः॥२४ ॥

आदितः श्लोकानां समष्ट्यङ्काः—४४५८  
————————

अथ पञ्चत्रिंशोऽध्यायः।  
————————

सूत उवाच—

**वृत्रं तु निहतं श्रुत्वा सा दितिर्दुःखपीडिता।  
पुत्रशोकेन तेनैव संदग्धा द्विजसत्तमाः॥१॥**

**उवाच च महात्मानं कश्यपं मुनिसत्तमम्।  
इन्द्रस्यापि सुदुष्टस्य वधार्थ मुनिपुंगवाः॥२॥**

**ब्रह्मतेजोमयं दिव्यं दुःसहं सर्वदैवतैः।  
पुत्रैकं दातुमर्होऽसि सुप्रियाऽहं यदा विभो॥३॥**

कश्यप उवाच—

**निहतौ बलवृत्रौ तौ मम पुत्रौ महाबलौ।  
पापमाश्रित्य देवेन इन्द्रेणापि दुरात्मना॥४॥**

**तस्यैव च वधार्थाय पुत्रमेकं ददाम्यहम्।  
\['वर्षाणां तु शतैकं त्वं शुचिर्भव यशस्विनि\]॥५॥**

**एवमुक्त्वा स योगीन्द्रो हस्ते शिरसि वै तदा।  
दत्त्वा दित्या सहैवासौ गतो मेरोस्तपोवनम्॥६॥**

**तप आस्थाय सा देवी तैपन्ती वद्विशालिनी।  
[शुचिष्मती](# "ञ. सुदुःखिता।") सदा भूत्वा पुत्रार्थ द्विजसत्तमाः॥७॥**

**ततो देवैः सहस्राक्षो ज्ञात्वा तस्यास्तमुद्यमम्।  
दित्याश्चैवं महाभागा [अन्तरमेक्षकोऽभवत्](# "ञ. 'न्तरिक्षगतोऽभ।")॥८॥**

—————————————————————————————————————————

\* अत्र "छ" चिह्नितपुस्तके "श्रुत्वा सप्तर्षयः क्रुद्धास्तत्राऽऽगत्येन्द्रमनुवन्" इति श्लोकार्थ दृश्यते।  
+एतच्चिह्नान्तर्गतोऽयं पाठः क. ख. ग. घ. ङ. च. छ. झ. ट ड. ढ. पुस्तकस्थः।



**पञ्चविंशाब्दिको भूत्वा [देवरादेर्वतापसः](# "क. ख. ग. घ. ङ. च. छ. झ. ट. ड. ढ. ")।  
ब्राह्मणस्य च रूपेण तस्याश्चान्तिकमागतः॥९॥**

**स तां प्रणम्य धर्मात्मा मातरं तपसाऽन्विताम्।  
तयोक्तस्तु सहस्राक्षो भवान्को द्विजसत्तम॥१०॥**

**तामुवाच सहस्राक्षः पुत्रोऽहं तव शोभने।  
ब्राह्मणो वेदविद्वांश्च धर्म जानामि सुव्रते॥**

**तपसस्तव साहाय्यं करिष्ये नात्र संशयः॥११॥**

**शुश्रूषति स चैवं हि मातरं तां तपस्विनीम्।  
तमिन्द्रं सा न जानाति आगतं दुष्टकारिणम्॥१२॥**

**धर्मपुत्रं विजानाति शुश्रूषन्तं दिने दिने।  
अङ्ग संवाहयेद्देव्याः पादौ प्रक्षालयेत्तथा॥१३॥**

**फलं पुष्पं पयः पत्रं वल्कलाजिनमेव च।  
ददात्येवं स धर्मात्मा प्रीत्या तस्यै सदैव हि॥१४॥**

**भक्त्या संतोषिता तस्य संतुष्टा तमभाषत।  
पुत्रे जाते महापुण्य इन्द्रे च निहते सति॥१५॥**

**कुरु राज्यं [महाभाग](# "क. ख. घ. च. छ. झ. ढ. 'ग इन्द्रेण समः ।")पुत्रेण मम दैवकम्।  
एवमस्तु महाभागे [त्वत्प्रसादाच्छुचिस्मिते](# "क. ख. ग. घ. ङ. च. छ. झ. ट. ड. ढ. ")॥१६॥**

**तस्याथैवान्तरं प्रेप्सुरभवत्पाकशासनः।  
पूर्णे वर्षशते तस्या ददर्शान्तरमीश्वरः॥१७॥**

**अकृत्वा पादयोः शौचं दितिः शयनमाविशत्।  
सुप्ता पश्चाच्छिरः कृत्वा मुक्तकेशा सुविहला॥१८॥**

**निद्रामाहारयामास तस्याः कुक्षि प्रविश्य सः।  
वज्रपाणिस्ततो गर्भ सप्तधा विचकर्त ह॥१९॥**

**वज्रेण तीक्ष्णधारेण रुरोद उदरे स्थितः।  
स गर्भस्तत्र विप्रेन्द्रा इन्द्रहस्तगतेन वै॥२०॥**

**रुदमानं महागर्भ तमुवाच पुनः पुनः।  
शतक्रतुर्महातेजा मा रोदीरित्यभाषत॥२१॥**

**\[\*सप्तधा कृतवाशक्रस्तं गर्भ दितिजं पुनः।\]  
पुनः स रोदमानं तमेकैकं सप्तथाऽकरोत्॥२२॥**

**ते वै जातास्तु मरुतो देवाः सर्वे महौजसः।  
यथा इन्द्रेण वै प्रोक्ता बभूवुर्नामतस्तथा॥२३॥**

**[अनिवार्यमहाकायास्तीत्रतेजःपराक्रमाः](# "क. च. अतिवीर्यमहाकोपास्ती ।")।  
एकोनाश्च बभूवुस्ते पञ्चाशन्मरुतस्ततः॥२४॥**

**मरुतो नाम ते ख्याता इन्द्रमेव समाश्रिताः।  
भूतानामेवसर्वेषां रोचयन्तो जगन्महत्॥२५॥**

**वरं देवनिकायेषु हरिः प्रादात्प्रजापतिः।  
\['क्रमशस्तानि राज्यानि पृथुपूर्वाणि तानि वै॥२६॥**

**स देवः पुरुषः कृष्णः सर्वव्यापी जगगुरुः।  
तपोजिष्णुर्महातेजाः सर्व एकः प्रजापतिः\]॥२७॥**

**पर्जन्यः पावकः पुण्यः सर्वात्मा सर्व एव हि।  
तस्य सर्वमिदं पुण्यं जगत्स्थावरजङ्गमम्॥२८॥**

**भूतसर्गमिदं सम्यक्श्रुत्वाऽथ [द्विजसत्तमः](# "ङ 'माः। नाऽऽवृत्तिभयः ।")।  
न किंचिद्भयमस्तीह परलोकभयं कुतः॥२९॥**

**इमां सृष्टि महापुण्यां सर्वपापहरां शुभाम्।  
यः शृणोति नरो भक्त्या सर्वपापैः प्रमुच्यते॥३०॥**

**स हि धन्यश्च पुण्यश्च स हि सत्यसमन्वितः।  
यः शृणोति इमां सृष्टि स याति परमां गतिम्॥३१॥**

**सर्वपापत्रिशुद्धात्मा विष्णुलोकं च गच्छति॥३२॥**

इति श्रीमहापुराणे पाद्मे भूमिखण्डे मरुदुत्पत्तिर्नाम पश्चविंशोऽध्यायः॥२५॥

**आदितः श्लोकानां समष्ट्यङ्काः—४४९०**  
——————  
अथैकषष्टितमोऽध्यायः।  
——————

सूत [उवाच](# "म. 'च—स्वयंभूः स ।")—

**स प्रभुः सर्वदेवस्तु ह्यभ्यषिच्य ततो नृपम्।  
पृथुं वेनस्य तनयं [सवराज्ये](# "क. ख. च. ") महाप्रभुः॥१॥**

—————————————————————————————————————————

\* एतच्चिह्नान्तर्गतोऽयं पाठः क. ख. ग. घ. ङ. च. छ. झ. ट. ढ. पुस्तकस्थः ।  
+क. ख. ग. घ. ङ. च. छ. झ. ट.ड. ढ. पुस्तकस्थोऽयं पाठः ।



**महाबाहुं महाकार्य यथेन्द्रं च सुरेश्वरम्।  
क्रमेणापि ततो ब्रह्मा राज्यानि सुविचार्य हि॥२॥**

**यद्यस्यापि भवेद्योग्यं दातुं तवुपचक्रमे।  
वृक्षाणां ब्राह्मणानां च ग्रहर्धाणां तथैव च॥३॥**

**सोमं राज्येऽभ्यषिञ्चच्च तपसां च महामतिः।  
धर्माणां सर्वयज्ञानां पुण्यानां सौम्यतेजसा॥४॥**

**अपां मध्ये तथा देवं तीर्थानां हि तथैव च।  
वरुणं सोऽभ्यषिञ्चद्वै रत्नानां च द्विजोसम॥५॥**

**अन्येषां सर्वयक्षाणां राज्ये वैश्रवणं पुनः।  
विष्णुमेव महाप्राज्ञमादित्यानां पितामहः॥६॥**

**राज्ये [संस्थापयामार्स](# "क. ख. ग. घ. ङ. च.छ. झ. ") तीर्थानां हितहेतवे।  
सर्वेषामेव पुण्यानां दक्षमेव प्रजापतिम्॥७॥**

**समर्थं सर्वधर्मज्ञं प्रजापतिगणेश्वरम्।  
दैत्यानां दानवानां च विष्णुतेजःसमन्वितम्॥८॥**

**प्रहलादं स्थापयामास स हि राज्ये प्रजापतिः।  
यमं वैवस्वतं धर्म पितृराज्येऽभ्यषिञ्चयत्॥९॥**

**यक्षराक्षसभूतानां पिशाचोरगरक्षसाम्।  
योगिनीनां च सर्वासां \[वेतालानां महात्मनाम्॥१०**

**कङ्कालानां हि सर्वेषां कूष्माण्डानां तथैव च।  
पार्थिवानां तु सर्वेषां\] गिरिशं शूलपाणिनम्॥११॥**

**पर्वतानां हि सर्वेषां हिमवन्तं महागिरिम्।  
नदीनां च तडागानां वापिकानां तथैव च॥**

**\[ 'कुण्डानां कूपराज्ये हि दिव्येषु च सुरेश्वरः \]॥१२॥**

**[सागराणां](# "क. ख. ग. घ. ङ. च. छ. झ. ट. ढ. 'गरं स्थापितं पुण्यं सर्वतीर्थमनुत ।") च सर्वेषां पुष्करं तीर्थमुत्तमम्।  
गन्धर्वाणां च सर्वेषां पुण्यात्मानं महाबलम्॥१३॥**

**नाम्ना चित्ररर्थ राज्ये सोऽभ्यषिञ्चत्सुरेश्वरंः।  
नागानां पुण्यवीर्याणां वासुकिं च चतुर्मुखः॥१४॥**

**सर्पाणां तु तथा राज्येऽभ्यषिञ्चच्च स तक्षकम्।  
बारणानां तथा राज्ये स चैरावणमादिशत्॥१५॥**

**अश्वानां चैव सर्वेषामुच्चैःश्रवसमेव च।  
पक्षिणां चैव सर्वेषां वैनतेयमथापि सः॥१६॥**

**मृगाणां च ततो राज्ये ब्रह्मा सिंहमथाऽऽदिशत्।  
गोवृषं तु गवां मध्ये ह्यभ्यषिञ्चत्प्रजापतिः॥१७॥**

**वनस्पतीनां सर्वेषां प्लक्षं राजानमादिशत्।  
एवं राज्यानि पुण्यानि संस्थाप्य स पितामहः॥१८॥**

**दिशापालांस्ततो ब्रह्मा स्थापयामास सत्तमः।  
वैराजस्य तथा पुत्रं पूर्वस्यां दिश्यसिञ्चयत्॥१९॥**

**सुधन्वानं दिशः पालं राजानं सोऽभ्यषिञ्चयत्।  
दक्षिणस्यां महात्मानं कर्दमस्य प्रजापतेः॥२०॥**

**पुत्रं शङ्खपदं नाम राजानं सोऽभ्यषिञ्चयत्।  
पश्चिमायां तथा ब्रह्मा वरुणस्य प्रजापतेः॥२१॥**

**\[\*पुत्रं च पुष्करं नाम सोऽभ्यषिञ्चत्प्रजापतिः।  
उत्तरस्यां दिशि ब्रह्मा नलकूबरमेव च॥२२॥**

**एवं चैत्राभ्यषिञ्श्चच्च \[ 'दिक्पालान्स महौजसः।  
यैरियं पृथिवी सर्वा सप्तद्वीपा सपत्तना॥२३॥**

**यथाप्रदेशमद्यापि धर्मेण परिपाल्यते।  
पृथुश्चैव महाभागो\] ह्याभिषिक्तो नराधिपः॥२४॥**

**राजसूयादिभिः सर्वैरभिषिक्तः स एव च।  
विधिना [विधिदृष्टेन](# "क. ख. ग. घ. ङ. च. छ. झ. ट. ड. ढ. वेददृष्टेन ।") स च राज्ये महीपतिः॥२५॥**

**चाक्षुषे नाम्न्यतीते तु मनौ चैव महौजसि।  
\[ मन्वन्तरे महाभागा देवपुण्ये हितैषिणि\]॥२६॥**

**ततो वैवस्वतायैव मनवे राज्यमादिशत्।  
विस्तरं चापि [व्याख्यास्ये](# "क. ख. ङ. च. छ. झ. ढ. 'स्येमनोश्चै") पृथोश्चैव महात्मनः॥**

**यदि यूयं च विप्रेन्द्राः शुश्रूषथ ह्यतन्द्रिताः॥२७॥**

**एतदेव प्रतिष्ठानं महत्पुण्यं प्रकीर्तितम्।  
\[ 'सर्वेष्वेव पुराणेषु त्वेवं हि निश्चितं सदा\]॥२८॥**

—————————————————————————————————————————

\* एतच्चिह्नान्तर्गतोऽयं पाठः क. ख. ङ. च. छ. झ. ड. ढ. पुस्तकस्थः ।  
+एतच्चिह्नान्तर्गतोऽयं पाठः क. ख. ग. ङ. च. छ. झ. ट. ढ.पुस्तकस्थः ।  
\*एतश्चिह्नान्तर्गतोऽयं पाठः क. ख. च. छ. झ. पुस्तकस्थः ।  
+एतच्चिह्नान्तर्गतोऽयं पाठः क. ख. ग. घ. च. छ. झ. ढ. पुस्तकस्थः ।  
\*एतच्चिह्नान्तर्गतोऽयं पाठः क. ख. ग. घ. ङ. च. छ. झ. ट. ड. ढ. पुस्तकस्थः ।  
+एतश्चिह्नान्तर्गतोऽयं पाठः ट. ड. पुस्तकस्थः ।



**पुण्यं यशस्यमायुष्यं स्वर्गवासकरं शुभम्।  
धन्यं पवित्रं विख्यातं [पुत्रदं](# "क. ख. ग. घ. ङ. च. छ. झ. ट. ड. ढ. 'दं वृद्धि' ।") बुद्धिकारकम्॥२९॥**

**यः शृणोति नरो भक्त्या भावध्यानसमन्वितः।  
अश्वमेधसहस्रस्य पुण्यं संजायते ध्रुवम्॥३०॥**

इति श्रीमहापुराणे पाद्मेभूमिखण्डे पृथुचरितप्रस्तावो नाम षड्विंशोऽध्यायः॥२६॥  
**आदितः श्लोकानां समष्ट्यङ्काः—४५२०**  
———————  
अथ सप्तविंशोऽध्यायः।  
———————

ऋषय ऊचुः—

**विस्तरेण समाख्याहि जन्म तस्य महात्मनः।  
पृथोश्चैव महाभाग श्रोतुकामा वर्य पुनः॥१॥**

**राज्ञा तेन यथा दुग्धा चेयं धात्री महात्मना।  
पुनर्देवैश्च पितृभिर्मुनिभिस्तत्त्ववेदिभिः॥२॥**

**यथा दैत्यैश्च [नागैश्च](# "क.ख. ङ. च. छ. झ. श्च यथा यक्षर्यथा मुमैः । शै")वृक्षैश्च पर्वतादिकैः।  
\[शैलैश्चैव पिशाचैश्च गन्धर्वैः पुण्यकर्मभिः॥३॥**

**ब्राह्मणैश्च तथा सिद्धैर्बाह्मणैर्भीमविक्रमैः।  
पूर्वमेव यथा दुग्धा ह्यन्यैश्चैव महात्मभिः\]॥**

**तेषामेव हि सर्वेषां विशेषं पात्रधारणम्॥४॥**

**क्षीरस्यापि विधिं ब्रूहि विशेषं च महामते।  
वेनस्यापि नृपस्यैव पाणिरेव [महात्मनः](# "क. ख. ग. घ. च. छ. झ. महात्मभिः ।")॥५॥**

**मथितो मुनिभिः [पूर्व](# "क. ख. च. ङ. झ. ट. ड. 'र्वे स कस्मादिह कारणात् । कुद्धेक्षेन महापुण्यैः मूः ।") कुद्धेश्वापि महात्मभिः।  
अकस्मात्कारणं सर्व सूतपुत्र वदस्व नः॥६॥**

**विचित्रेयं महापुण्या कथा पातकनाशिनी।  
[श्रोतुकामा](# "क. ख. ङ. च. छ. झ. ढ. 'मा महाभाग तृ") वयं पुण्यां तृप्तिर्नैव प्रजायते॥७॥**

सूत उवाच—

**वैन्यस्य च पृथोरेव तस्य विस्तरमेव च।  
जन्म वीर्य यथा क्षात्रं पौरुपं द्विजसत्तमाः॥८॥**

**प्रवक्ष्यामि यथा सर्वे चरितं तस्य धीमतः।  
शृणुध्वं भो महाभागा मत्तो वै द्विजसत्तमाः॥९॥**

**अभक्ताय न वक्तव्यमश्रद्धाय शठाय च।  
सुमूर्खाय सुमोहाय कुशिष्याय तथैव [च](# "ढ. च। श्रद्धादीनाय कूटाय सर्वना ।")॥१०॥**

**उदासीनाय कूटाय धर्मनाशाय च द्विजाः।  
अन्यथा पठते यो हि निरयं च प्रयाति हि॥११॥**

**भवन्तो भावयुक्ताश्च सत्यधर्मपरायणाः।  
भवतामग्रतः सर्वे चरितं पापनाशनम्॥१२॥**

**संप्रवक्ष्याम्यशेषेण शृण्वतां सुमहात्मनाम्।  
स्वर्ग्य यशस्यमायुष्यं धन्यं वेदैश्च [संमतम्](# "क. ख. ग. घ. ङ. च. छ. झ. ढ. संमित ।")॥१३**

**रहस्यमृषिभिः प्रोक्तं प्रवक्ष्यामि द्विजोत्तमाः।  
यश्चैनं कथयेन्नित्यं पृथोर्वैन्यस्य विस्तरम्॥१४॥**

**ब्राह्मणेभ्यो नमस्कृत्य नैत्र शोचेत्कृताकृतम्।  
सप्तजन्मार्जितं पापं श्रुतमात्रेण नश्यति॥१५॥**

**ब्राह्मणो वेदवेत्ता च क्षत्रियो विजयी भवेत्।  
वैश्यो धनसमृद्धः स्याच्छूद्रस्तु श्रवणात्सुखी॥१६॥**

**एवं [फलमवाप्नोति](# "क. ख ग. घ. च. छ. झ. ट. ढ. 'ति वः शृणोति न संशयः । पृ. ।") पठनाच्छ्रत्रणादपि।  
पृथोर्जन्म चरित्रं च पवित्रं पापनाशनम्॥१७॥**

**धर्मगोप्ता महाप्राज्ञो वेदशास्त्रार्थकोविदः।  
अत्रित्रंशसमुत्पन्नः [पूर्वमत्रिसमः](# "ञ.") प्रभुः॥१८॥**

**स्रष्टा सर्वस्य धर्मस्य अङ्गो नाम प्रजापतिः।  
य आसीत्तस्य पुत्रो वै वेनो नाम प्रजापतिः॥१९॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. ङ. च. छ. झ. ढ. पुस्तकस्थः।



**धर्ममेवं परित्यज्य सर्वदैव प्रवर्तते।  
मृत्योः कन्या महाभागा सुनीथा नाम नामतः॥२०॥**

**तां तु अङ्गो महाभागः सुनीथामुपयेमिवान्।  
तस्यामुत्पादयामास वेनं धर्मप्रणाशनम्॥२१॥**

**मातामहस्य दोषेण वेनः [कालात्मजात्मजः](# "क. ख. च. छ. झ. ड. 'त्मकः । नि ।")।  
निजधर्म परित्यज्य श्वधर्मनिरतोऽभवत्॥२२॥**

**कामाल्लोभान्महामोहात्पापमेव समाचरत्।  
[वेदाचारमयं](# "ट. 'चारं स्वधर्म च पं ।") धर्म परित्यज्य नराधिपः॥२३॥**

**अन्ववर्तत पापेन मदमत्सरमोहितः।  
वेदाध्ययनहीनाश्च प्रवर्तन्ते तदा द्विजाः॥२४॥**

**निःस्वाध्यायवषट्‌काराः प्रजास्तस्मिन्प्रजापतौ।  
प्रवृत्ता न पपुः सोमं हुतं यज्ञेषु देवताः॥२५॥**

**इत्युवाच स बुष्टात्मा ब्राह्मणान्प्रति नित्यशः।  
नाध्येतव्यं [न](# "ट. न जप्तव्यमि ।") होतव्यं न देयं दानमेव च॥२६॥**

**न यष्टव्यं नै होतव्यमिति तस्य प्रजापतेः। **  
**आसीत्प्रतिज्ञा कुरेयं विनाशे प्रत्युपस्थिते॥२७॥**

**\[\*अहमिज्यश्च यष्टा च यज्ञश्चेति पुनः पुनः।  
मयि यज्ञा विधातव्या मयि होतव्यमेव च॥२८॥**

**इत्यब्रवीत्सदा वेनो ह्यहं विष्णुः सनातनः।  
अहं ब्रह्माऽहमिन्द्रोऽस्मि रुद्रो मित्रः सदागतिः॥**

**अहमेव सदा भोक्ता हव्यकव्यस्य नो परः॥२९॥**

**अथ ते मुनयः क्रुद्धा वेनं प्रति महाबलाः।  
ऊचुस्ते संगताः सर्वे राजानं पापचेतनम्॥३०॥**

मुनय ऊचुः—

**राजा हि पृथिवीनाथः प्रजां पालयते सदा।  
धर्ममूर्तिः स राजेन्द्रस्तस्माद्धर्मान्हि रक्षयेत्॥३१॥**

**वयं दीक्षां प्रविशामो यत्ने द्वादशवार्षिकीम्।  
अधर्म कुरु मा वेन नैष धर्मः सतामिति॥३२॥**

**कुरु धर्मं महाराज सत्यपुण्यं [समाचर](# "क. ख. ग. घ. ङ च. छ. झ. ट. ड. ढ. र । प्रजाः ।")।  
राजाऽहं पालयिष्यामि इति ते समयः कृतः॥३३॥**

**तांस्तथा [बुवतो](# "क. ख. ग. घ. ङ. च. छ. झ. ट. ड. ढ. ") वीक्ष्य ऋषीन्दुर्वृत्तचेष्टितः।  
उवाचोद्धर्मगश्चासौ कुद्धोऽन्तक इवापरः॥३४॥**

**ज्ञानवीर्यतपःसत्यैर्भया वा कः समो भुत्रि।  
प्रभत्रं सर्वभूतानां धर्माणां च विशेषतः॥३५॥**

**संमूढा न विदुर्नूनं भवन्तो मां विचेतसः।  
इमां दहेयं पृथिवीं प्लावयेयं जलैस्तथा॥३६॥**

**द्यां भुत्रं च रुन्वेयं नात्र कार्या विचारणा।  
यदा न शक्यते मोहादवलेपाच्च पार्थिवः॥३७॥**

**अपनेतुं तदा वेनं ततः क्रुद्धा महर्षयः।  
विस्फुरन्तं ततो बेनं बलात्संगृह्य ते रुषा॥३८॥**

**वेनस्य तस्य सव्योरुं ममन्युर्जातमन्यवः।  
कृष्णाञ्जनचयोपेतमतिहूस्वं विलक्षणम्॥३९॥**

**दीर्घास्यं च विरूपाक्षं नीलकञ्चुकवर्चसम्।  
लम्बोदरं [व्यूढकर्णमतिबाहुं](# "क. ख ङ. च. छ. झ.'तिभीतंदु।") दुरोदरम्॥४०॥**

**ददृशुस्ते महात्मानो निषीदेत्यब्रुवंस्ततः।  
तेषां तद्वचनं श्रुत्वा निषसाद भयातुरः॥४१॥**

**पर्वतेषु वनेष्वेव तस्य वंशः प्रतिष्ठितः।  
निषादाश्च किराताश्च भिल्लानाहलकास्तथा॥४२॥**

**भ्रमराश्च पुलिन्दाश्च ये चान्ये म्लेच्छजातयः।  
पापाचाराश्च ते सर्वे तस्मादङ्गात्मजज्ञिरे॥४३॥**

**अथ ते ऋषयः सर्वे प्रसभमनसस्ततः।  
गतकल्मषमेवात्र ज्ञात्वा वेनं नृपोत्तमम्॥४४॥**

**ममन्युदक्षिणं पाणिं तस्यैव च महात्मनः।  
मथिते तस्य पाणौ तु संजातः स्वेद एव हि॥४५॥**

**पुनर्ममन्युस्ते विप्रा दक्षिणं पाणिमेव च।  
सुकरात्पुरुषो जने द्वादशादित्यसंनिभः॥४६॥**

**तप्तकाञ्चनवर्णाङ्गो दिव्यमालाम्बरो वरः।  
दिव्याभरणशोभाङ्गो दिव्यगन्धानुलेपनः॥४७॥**

—————————————————————————————————————————

\* ग. घ. एतच्चिह्नान्तर्गतः पाठोऽयं ग. घ. ड. पुस्तकस्थः ।



**मुकुटेनार्कवर्णेन कुण्डलाभ्यां विराजितः।  
महाकायो महाबाडू रूपेणाप्रतिमो भुवि॥४८॥**

**खङ्गबाणधरो धन्त्री कवची च महाप्रभुः।  
सर्वलक्षणसंपन्नः सर्वालंकारभूषणः॥४९॥**

**तेजसा रूपभावेन वर्णैश्चैव महामतिः।  
दिवि चन्द्रो यथा भाति भुवि वेनात्मजस्तथा॥५०॥**

**तस्मिञ्जते महाभागे देवाश्च ऋषयोऽमलाः।  
उत्सवं चक्रिरे सर्वे वेनस्य तनयं प्रति॥५१॥**

**दीप्यमानः स्त्रवपुषा साक्षादग्निरिव ज्वलन्।  
आद्यमाजगवं नाम धनुर्गुह्य [महाबलः](# "क. ख. ङ. च. छ. झ. ढ. महावरम् । ग. घ. ट. ढ. महाबलम् ।")॥५२॥**

**शरांश्च दिव्यान्रक्षार्थ कवचं च महाप्रभम्।  
जाते सति महाभागे पृथौ वीरे महात्मनि॥५३॥**

**संप्रहृष्टानि भूतानि समस्तानि द्विजोत्तमाः।  
सर्वतीर्थानि तोयानि पुण्यानि विविधानि च॥**

**तस्याभिषेकं विमेन्द्राः सर्व एवोपचक्रिरे॥५४॥**

**[पितामेहस्ततो](# "ञ. महाद्याश्चततो भू ।") देवा भूतानि विविधानि च।  
स्थावराणि चराण्येव ह्यभ्यषिञ्चनराधिपम्॥५५॥**

**महावीरं प्रजापालं पृथुमेव द्विजोत्तमाः।  
पृथुर्वेन्यो राजराजो ह्याभिषिक्तश्चराचरैः॥५६॥**

**[देवैर्विप्रस्तैथा](# "क. ख. ङ. च. छ.झ. ")नागैरभिषिक्तो महामनाः।  
स [राज्यमभिपेदे](# "क. ख. ग घ. च. राज्ञामधिराज्ये वै।") वै पृथुर्वेन्यः प्रतापवान्॥५७॥**

**[तस्य](# "ञ. तस्यापि ताः प्र० ।") पित्रा प्रजाः सर्वाः र्कंदा नैवानुरञ्जिताः।  
तेनानुरञ्जिताः सर्वा मुमुदिरे सुखेन वै॥५८॥**

**अस्यानुरागाद्वीरस्य राजराजेति नाम च।  
प्रजज्ञेऽस्य सुवीरस्य समुद्रेऽपि द्विजोत्तमाः॥५९॥**

**आपस्तस्तम्भिरे सर्वा भयात्तस्य महात्मनः।  
\[प्रयातस्य रथस्यापि तस्यैव च महात्मनः \]॥६०॥**

**दुर्गमार्ग विलोप्येत्र सुमार्ग पर्वता दत्रुः।  
आज्ञाभङ्ग न चकुश्च गिरयः सर्व एव ते॥६१॥**

**अकृष्टपच्या पृथिवी सर्वत्र कामधेनवः।  
पर्जन्यः कामवर्षी च '[देवयज्ञा](# "क. ख. च. छ. झ. ड. ढ. वेदयज्ञा ।") महोत्सवाः॥६२॥**

**कुर्वन्ति ब्राह्मणाः सर्वे क्षत्रियाश्च तथा परे।  
सर्वकामफला वृक्षास्तस्मिञ्शासति पार्थिवे॥६३॥**

**न दुभिक्षं न च व्याधिर्नाकालमरणं नृणाम्।  
सर्वे सुखेन जीवन्ति लोका धर्मपरायणाः॥६४॥**

**तस्मिशासति दुर्धर्षे राजराजे [नृपात्मजे](# "क.ख. ङ. च. छ. झ. ड. ढ.महात्मनि ।")।  
एतस्मिन्नन्तरे काले यज्ञे पैतामहे शुभे॥६५॥**

**सूतः मूत्यां समुत्पन्नः सौम्येऽहनि महामतिः।  
तस्मिन्नेव महायज्ञे जज्ञे प्राज्ञोऽथ मागधः॥६६॥**

**पृथोः स्तवार्थ तौ तत्र समाहूतौ महर्षिभिः।  
सूतस्य लक्षणं वक्ष्ये महापुण्यं द्विजोत्तमाः॥६७॥**

**शिखासूत्रेण संयुक्तः [स्तत्राध्ययनतत्परः](# "क. ख. ग. घ. ङ.च. छ. ज. झ. ड. ढ. वेदाध्ययमतत्परः ।")।  
सर्वशास्त्रार्थवेत्ताऽसावग्निहोत्रमुपासते॥६८॥**

**दानाध्ययनसंयुक्तो [ब्रह्माचारपरायणः](# "ञ. ब्रह्माचारसधर्मवान् ।")।  
देवानां ब्राह्मणानां च पूजनाभिरतः सदा॥६९॥**

**याचकस्तावकैः पुण्यैर्वेदमत्रैर्यजेत्किल।  
सदाचारपरो नित्यं [संभोज्यो](# " ग. घ. ङ. संबन्धो ।") ब्राह्मणैः सह॥७०॥**

**एवं हि मागधो जने वेदाध्ययनवर्जितः।  
वन्दिनश्चारणाश्चान्ये ब्रह्माचारविवर्जिताः॥७१॥**

**ज्ञेयास्ते च महाभागाः स्तावकाः प्रभवन्ति वै।  
स्तवनार्थमुभौ सृष्टौ निपुणौ बन्दिमागधौ॥७२॥**

**तावूचुऋषयः सर्वे स्तूयतामेष पार्थिवः।  
कर्मेतदनुरूपं च यादृशोऽयं नराधिपः॥७३॥**

**तावूचतुस्तदा सर्वास्तानृषीन्वन्दिमागधौ।  
आवां देवानृषींश्चैव प्रणियावः स्वकर्मभिः॥७४॥**

**न चास्य विद्वो वै कर्म प्रतिष्ठालक्षणं यशः।  
कर्मणा येन कुर्याव स्तोत्रमस्य [महात्मन](# "क. ख. ग. घ. ङ. च. छ. झ. ड. ढ. 'नः । कथं कुर्याब वै स्तोत्रमविज्ञानैर्गुणैस्ततः । संप्रोचुस्ती महात्मानो गुणांस्तस्य महास्मनः।भ।")॥७५॥**

—————————————————————————————————————————

\* एतच्चिह्नान्तर्गतोऽयं पाठः क ख. ङ. च. छ. झ ढ. पुस्तकस्थः ।



**जानीवस्तन्न विप्रेन्द्रा अविज्ञातगुणस्य हि।  
भविष्यैश्च गुणैः पुण्यैः स्तोतव्योऽयं [नराधिपः](# "क. ख. ग. घ. ङ. च. छ. झ. ट. ड. ढ. नरोत्तमः।")॥७६॥**

**\[\*कृतवान्यानि कर्माणि पृथुरेव महायशाः\]।  
ऊचुस्ते [मुनयस्तस्य](# "क. ख. ग. घ. च. छ. झ. ट. ड. 'नयः सर्वे गुणान्दिव्यान्महात्मनः।") गुणान्दिव्यांश्च भाविनः॥७७॥**

**सत्यवाञ्ज्ञानसंपन्नो [बुद्धिमाम्ख्यातविक्रमः](# "छ. 'द्विमांश्च्युतविभ्रमः।")।  
सदा शूरो गुणग्राही पुण्यवांस्त्यागवान्गुणी॥७८॥**

**धार्मिकः सत्यवादी च यज्ञानां याजकोत्तमः।  
[प्रियवाक्सत्यवाग्दान्तो](# "क. ख. ङ. च. छ. झ. ट. 'वःक्चैव धन्यवाग्धनवान्गुणी। गु।") धान्यवान्धनवान्सुधीः॥७९॥**

**गुणज्ञश्च कृतज्ञश्च धर्मज्ञः सत्यवत्सलः।  
सर्वगः सर्वदो वेत्ता ब्रह्मण्यो [वेदवित्सुधीः](# "क. ख. ङ. च. छ. झ. ढ. 'भीः। प्रज्ञाशं।")॥८०॥**

**यज्ञवांश्च सुशूरश्च वेदवेदाङ्गपारगः।  
[धन्यो](# "क. ख. ग.घ ङ. च. छ. झ. ट ड. ढ. धाता।") गोप्ता प्रजानां च विजयी समराङ्गणे॥८१॥**

**राजसूयादिकानां तु यज्वाऽयं राजसत्तमः।  
आहर्ता भूतले चैकः सर्वधर्मसमन्वितः॥८२॥**

**एते गुणा अस्य चाग्रे भविष्यन्ति महात्मनः।  
ऋषिभिस्तौ नियुक्तौ च कुर्वाणौ सूतमागधौ॥८३॥**

**गुणैश्चैव भविष्यैश्च स्तोत्रं तस्य महात्मनः।  
तदाप्रभृति वै लोकाः स्तवैः स्तुष्टा महामते॥८४॥**

**पुरतश्च भविष्यन्ति दातारः स्तावकैर्गुणैः।  
ततः प्रभृति लोकेऽस्मिन्स्तवेषु द्विजसत्तमाः॥८५॥**

**[मागधाद्याः](# "क. ख. ग. घ. ङ. छ. झ. ट. ड आचार्यायाः।") प्रपूज्यन्ते तेषां द्रविणमुत्तमम्।  
सूताय मागधायैव बन्दिनेऽथ महोदयम्॥૮६॥**

**चारणाय ततः [प्रार्दात्कलिङ्ग](# "क.ख. ङ. छ. झ. दातिलिङ्ग देशमुत्तम्।") देशमेव च।  
पृथुः प्रादाच्च धर्मात्मा हैहयं देशमेव च॥८७॥**

**रेवातीरे पुरं कृत्वा स्वनाम्न्ना नृपसत्तमः।  
ब्राह्मणेभ्यो द्विजश्रेष्ठास्तदाऽदाद्विपुलं वसु॥८८॥**

**सर्वज्ञं सर्वदातारं धर्मवीर्य नरोत्तमम्।  
ददृशुस्तं प्रजाः सर्वा मुनयश्च ततोऽमलाः॥८९॥**

**ऊचुः परस्परं पुण्य एष राजा महामतिः।  
देवादीनां वृत्तिदाता ह्यस्माकं च विशेषतः॥**

**प्रजानां पालकचैव वृत्तिदो हि भविष्यति॥९०॥**

**इयं धात्री महाप्राज्ञा उप्तं बीजं पुरा किल।  
जीवनार्थ प्रजानां तु ग्रसयित्वा स्थिराऽभवत्॥९१॥**

**ततः पृथुं द्विजश्रेष्ठाः प्रजाः समभिदुद्रुवुः।  
विधत्स्वेति सुवृत्ति नो मुनीनां वचनात्सदा॥९२॥**

**ग्रसयित्वा तदा तानि पृथ्वी जाता सुनिश्चला।  
[भयं](# "ग. घ. ट. ड. क्षयं।") प्रजानां सुमहत्स दृष्ट्वा राजसत्तमः॥९३॥**

**महर्षिवचनाच्चापि प्रगृश्य सशरं धनुः।  
अभ्यधावत वेगेन पृथ्वीं क्रुद्धो नराधिपः॥९४॥**

**कुञ्जरं रूपमास्थाय भयात्तस्य तु मेदिनी।  
वनेषु वुर्गदेशेषु गुप्ता भूता चचार सा॥९५॥**

**न पश्यति महाप्राज्ञः [कुरूपं](# "ञ. कुञ्जरं द्वि") द्विजसत्तमाः।  
[आचचक्षैर्महाभागं](# "क ख. च. छ. झ. क्षुर्महात्मानःछु।") कुञ्जरं रूपमास्थिता॥९६॥**

**ततः कुञ्जररूपां तामभिदुद्राव पार्थिवः।  
ताड्यमाना च सा तेन निशितैर्मार्गणैस्तदा॥९७॥**

**हरिरूपं समास्थाय पलायनपराऽभवत्।  
हरिरूपां पार्थिवस्तामभिदुद्राव वेगवान्॥९८॥**

**ततः कुद्धो महाप्राज्ञो रोषादरुणलोचनः।  
सुबाणैर्निशितैस्तीक्ष्णैराजघान स मेदिनीम्॥९९॥**

**आकुला व्याकुला जाता बाणाघातहता तदा।  
महिषीरूपमास्थाय पलायनपराऽभवत्॥१००॥**

**तामप्यधावद्वेगेन बाणपाणिर्धनुर्धरः।  
सा गौर्भूत्वा द्विजश्रेष्ठाः स्वर्गमेव गता द्रुतम्॥१०१॥**

**ब्रह्मणः शरणं प्राप्ता विष्णोश्चैव महात्मनः।  
रुद्रादीनां च देवानां त्राणस्थानं न विन्दति॥१०२॥**

**अलभन्ती च सा त्राणं वैन्यमेवान्वपद्यत।  
तस्य पार्श्वे पुनः प्राप्ता बाणघातसमाकुला॥१०३॥**

———————————————————————————————————————————————————

\* एतच्चिह्नान्तर्गतः पाठोऽयं क. ख. ग. घ. ङ. च. छ. झ. ट. ड. ढ. पुस्तकस्थः।



**बद्धाञ्जलिपुटा भूत्वा तं [पृथु](# "क. ख. ङ. च. छ. झ. झ साऽऽतुरा तम।") वाक्यमब्रवीत्।  
त्राहि त्राहीति राजेन्द्र सो राजानमभाषत॥१०४॥**

**अई धात्री महाप्राज्ञ सर्वाधारा वसुंधरा।  
निहतायां मयि नृप निहतं लोकसप्तकम्॥१०५॥**

**कृताञ्जलिपुटा भूत्वा पूज्या लोकैस्त्रिभिः [सदा](# "क. ख. ग. घ. ङ. छ. झ. ट. ढ. ")।  
अन्यद्वदामि ते भूप अवध्या स्त्री सदा भवेत्॥१०६॥**

**स्त्रीणां वधे महान्दोषो युक्तः पूर्वैर्महात्मभिः।  
\[ गवां वधे महत्पापं दृष्टमस्ति द्विजोत्तमैः \]॥१०७॥**

**मया विना महाराज कथं धारयसे प्रजाः।  
अहं [यदा](# "ङ. छ. ढ. ")स्यां च धरा तदा लोकाश्चराचराः॥१०८॥**

**स्थिरत्वं यान्ति ते सर्वे स्थिरीभूता यदा यहम्।  
मां विना त इमे लोका विनश्येयुश्चराचराः॥१०९॥**

**\['पुनः प्रजा विनश्येयुर्मम नाशे समागते।  
कथं धारयिता चासि प्रजा राजन्विना मया॥११०॥**

**मयि लोकाः स्थिरा राजन्मयेदं धार्यते जगत्।  
मद्विनाशे विनश्येयुः प्रजाः सर्वा न संशयः\]॥१११॥**

**तस्मानार्हसि मां हन्तुं श्रेयश्चेत्वं चिकीर्षसि।  
प्रजानां पृथिवीपाल शृणु मे त्वं हितं वचः॥११२॥**

**उपायैश्च महाभाग सुसिद्धिं यान्त्युपक्रमाः।  
समालोक्य ह्युपायं त्वं [प्रजानां](# "क. ख. ङ. च. छ. झ. ड. ढ. 'जा येन धरिष्यति। मां।") शं विधत्स्व च॥११३॥**

**\[\*मां हत्वा त्वं महाराज धारणे पालने सदा।  
पोषणे च महाप्राज्ञ मद्विना हि कथं नृप।॥११४॥ **

**धरिष्यसि प्रजां चेमां कोपं यच्छ त्वमात्मनः।  
अनमयी भविष्यामि धरिष्यामि प्रजामिमाम्॥११५॥**

**अहं नारी ह्यवध्या च प्रायश्चिती भविष्यसि।  
अवध्यां च स्त्रियं प्राहुस्तिर्यग्योनिगतामपि॥११६॥**

**विचार्यैव महाराज धर्मेण त्यक्तुमर्हसि।  
एवं नानाविधैर्वाक्यैरुक्तो धाच्या धराधिपः॥११७॥ **

**कोपमेनं महाराज त्यज दारुणमेव हि।  
प्रसने त्वयि राजेन्द्र तदा स्वस्था भवाम्यहम्॥११८॥**

**[एवमुक्तस्तया](# "छ. ") राजा पृथुर्वेन्यः [प्रतापवान्](# "क. ख. ग. घ. ङ. च. छ. झ. ट. ड. ढ. प्रजापतिः।")।  
तामुवाच महाभागां धरित्री द्विजसत्तमाः॥११९॥**

इति श्रीमहापुराणे पाद्मेभूमिखण्डे पृथूपाख्याने सप्तविंशोऽध्यायः॥२७॥

**आदितः श्लोकानां समष्ट्यङ्काः—४६३९**  
——————

अथाष्टाविंशोऽध्यायः।  
——————

पृथुरुवाच—

**इते तस्मिन्महापाप एकस्मिन्पापचारिणि।  
लोकाः सुखेन जीवन्ति साधवः पुण्यदर्शिनः॥१॥**

**तस्मादेकं प्रहर्तव्यं पापिष्ठं पापचेतनम्।  
तस्मात्त्वां हि हनिष्यामि [सर्वार्थस्य](# "क. ख. च. छ. झ. सर्वसत्त्वप्र।") प्रणाशिनीम्॥२॥**

**त्वया बीजानि सर्वाणि ग्रस्तान्येतानि सांप्रतम्।  
ग्रासं कृत्वा स्थिरी भूत्वा प्रजा हत्वा क यास्यसि॥३॥**

**हते पापे दुराचारे सुखं जीवन्ति साधवः।  
तस्मात्पापं प्रहर्तव्यं सत्यमेव न संशयः॥४॥**

**पालितव्यं प्रयत्नेन यस्माद्धर्मः प्रवर्तते।  
\[भवत्या तु महत्पापं प्रजासंक्षयकारकम्॥५॥**

**एकस्यार्थे न यो हन्यादात्मनो वा परस्य वा\]।  
लोकोपतापकं हत्वा न भवेत्तस्य पातकम्॥६॥**

**यस्मिस्तु निहते पाप एकस्मिन्स्वे परे तथा।  
बहवः सुखमेधन्ते हन्यात्रुष्टं न पातकम्॥७॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. च छ. झ. ड. ढ. पुस्तकस्थः।  
+एतच्चिह्नान्तर्गतोऽयं पाठः क. ख. ग.ङ. च. छ. झ. ट. ड. ढ. पुस्तकस्थः।  
\*एतच्चिह्नान्तर्गतोऽयं पाठः क. ख. ङ. च. छ. झ. ढ. पुस्तकस्थः॥  
+एतच्चिह्नान्तर्गतोऽयं पाठः क स्व. ग. घ. ङ. च. छ. झ. ढ. पुस्तकस्थः।



**प्रजानिमित्तं त्वामेव हनिष्यामि न संशयः।  
यदि मे पुण्यसंयुक्तं वचनं न करिष्यसि॥८॥**

**जगतोऽस्य हितार्थाय साधु चैर्व वसुंधरे।  
हनिष्ये त्वां शितैर्वाणैर्मद्वाक्यान्तु परामुखीम्॥९॥**

**स्वीयेन तेजसा चैव प्रजास्त्रैलोक्यवासिनीः।  
पुण्याश्चाहं धरिष्यामि धर्मेणापि न संशयः॥१०॥**

**मच्छासनं समास्थाय धर्मयुक्तं वसुंधरे।  
इमाः [प्रर्जा](# "क ख. ङ.च. छ. झ. ड. ढ. ") आज्ञया मे संजीवय सदैव हि॥११॥**

**एवं मे शासनं भने श्ह्यथैव हि करिष्यसि।  
ततः प्रीतोऽस्मि ते नित्यं गोपायिष्यामि सर्वदा॥**

**त्वामेव हि न [संदोहमन्ये](# "म. दोहाम") चैत्र नृपोत्तमाः॥१२॥**

**धेनुरूपेण सा देवी बाणाञ्चितकलेवरा।  
उवाचेदं पृर्यु वैन्यं धर्मात्मानं महामतिम्॥१३॥**

धरित्र्युवाच—

**तवाऽऽदेशं महाराज सत्यपुण्यार्थसंयुतम्।  
प्रजानिमित्तमत्यर्थ विधास्यामि न संशयः॥१४॥**

**उद्यमेनापि पुण्येन तूपायैस्ते नरेश्वर।  
समारम्भाः प्रसिध्यन्ति पुण्याश्चैवाप्युपक्रमाः॥१५॥**

**उपायं पश्य राजेन्द्र येन त्वं सत्यवान्भवेः।  
धारयेथाः प्रजाश्चेमा यथा सर्वाः प्रवर्धये॥१६॥**

**संलग्नाश्चोत्तमा बाणा ममाने [तन्समुद्धर](# "क.ख.ङ. च.छ. झ. ढ. ताञ्शिलाशिताः । समुद्धर स्वयं राजब्शत्यन्ति भृशमेव ते। सूं।")।  
समां कुरु महाराज तिष्ठेन्मयि यथा पयः॥१७॥**

सूत उवाच—

**धनुरप्रेण ताशैलानानारूपान्गुरूंस्तदा।  
उत्सारयंस्ततोऽसौ हि समरूपां चकार ह॥१८॥**

**ततःप्रभृति ते शैला वृद्धिमापुर्दिजोत्तमाः।  
तस्या अङ्गात्स्वयं बाणान्स्वकीयानृपनन्दनः॥१९॥**

**\[\*समुद्धृत्य ततो वैन्यः प्रीतेन मनसा तदा।  
गर्ताश्च कंदराश्चैव बाणाघातैः समीकृताः॥२०॥**

**एवं पृथ्वीं समां सर्वा चकार पुण्यवर्धनः\]।  
समां कृत्वा महाभागां वत्समस्या ह्यकल्पयत्॥२१॥**

**मनुं स्वायंभुवं पूर्व परिचिन्त्य पुनः पुनः।  
अतीतेष्वेव सर्वेषु मनुषु द्विजसत्तमाः॥२२॥**

**विषमत्वं गता भूमिः पन्था नाऽऽसीच्च कुत्रचित्।  
समानि विषमाण्येवं स्वयमासीद्विजोत्तमाः॥२३॥**

**पूर्व मनोश्चाक्षुषस्य प्राप्ते चैवान्तरे तथा।  
जाते पूर्वविसर्गे च विषमे च धरातले॥२४॥**

**ग्रामाणां च पुराणां च पत्तनानां तथैव च।  
देशानां क्षेत्रपन्नानां मर्यादा न हि दृश्यते॥२५॥ **

**कृषिर्नैव च वाणिज्यं न गोरक्षा प्रवर्तते।  
नानृतं भाषते कश्चिन्न लोभो न च मत्सरः॥२६॥**

**नाभिमानं च वै पापं न करोति कदाऽपि च।  
वैवस्वतस्य च मनोः प्राप्ते चैवान्तरे द्विजाः॥२७॥**

**वैन्यस्य संभवात्पूर्व प्रजानामेव संभवः।  
इमाः प्रजा द्विजाः सर्वा निवासं समरोचयन्॥२८॥**

**कचिद्रूमौ गिरौ वाऽपि नदीतीरेषु वै तदा।  
कुञ्जषु सर्वतीर्थेषु सागरस्य तटेषु च॥२९॥**

**निवासं चक्रिरे सर्वाः प्रजाः पुण्येन वै तदा।  
तासामाहारः [संजातः](# "ञ. कामानां ।") फलं [पुष्पं](# "क.ख. ङ. च. छ.झ. मूलं ।") तथा मधु॥३०॥**

**तासां कृच्छ्रेण महता चाऽऽहारः स्याद्विजोत्तमाः।  
पृथुर्वैन्यः समालोक्य प्रजानां कष्टमेव हि ॥३१॥**

**स्वायंभुवो मनुर्वत्सः कल्पितस्तेन भूभुजा।  
स्वपाणिः कल्पितस्तेन पात्रमेवं महामते॥३२॥**

**स पृथुः पुरुषव्याघ्रो दुदोह वसुधां तदा।  
सर्वसस्यमयं क्षीरं ससर्वानं गुणान्वितम्॥३३॥**

**तेन पुण्येन चाश्नेन सुधाकल्पेन ताः [प्रर्जाः](#)।  
पितृन्यजन्ति देवान्वै प्रजापतिमुखांस्तथा॥३४॥**

**प्रसादात्तस्य वैन्यस्य सुखं जीवन्ति ताः प्रजाः।  
देवेभ्यश्च पितृभ्यश्च दत्त्वा चानं प्रजास्तथा॥३५॥ **

**—————————————————————————————————————————**

\* एतच्चिह्नान्तर्गतोऽयं पाठः क.ख. ग. घ. ङ. च. छ. झ. ड. ढ. पुस्तकस्थः ।



**ब्राह्मणेभ्यो विशेषेण चातिथिभ्यस्तथैव च।  
पश्चान्नुञ्जन्ति पुण्यास्ताः प्रजाः सर्वा द्विजोत्तमाः॥३६॥**

**यज्ञैश्चान्यैर्यजन्ते च तर्पयन्ति जनार्दनम्।  
तेनानेनैव देवेशं तृप्तिं गच्छन्ति देवताः॥३७॥**

**पुनर्वर्षति पर्जन्यः प्रेषितो माधवेन च।  
तस्मात्पुण्या महौषध्यः संभवन्ति सुपुण्यदाः॥३८॥**

**सस्यजातानि सर्वाणि [पृथोः](# "क ख ग घ ङ. च.छ.झ.ट.ड. ढ. पृयुर्वैन्यः प्रजापतिः । त।") प्रभृति नान्यदा।  
ततोऽनेन प्रजाः सर्वा वर्तन्तेऽद्यापि नित्यशः॥३९॥**

**ऋषिभिश्चैव मिलितैर्दुग्धा चेयं वसुंधरा।  
पुनर्विमैर्महाभागैः [सत्यवद्भिः](# "क. ख. च. छ. झ. ") सुरैस्तथा॥४०॥**

**सोमो वत्सस्वरूपोऽभूद्दोग्धा देवगुरुः स्वयम्।  
ऊर्ज भीरं पयःकल्पं येन जीवन्ति चामराः॥४१॥**

**[तैषामनेन](# "क. ख. च. झ. ड. तेषां सत्येन ।") पुण्येन सर्वे जीवन्ति जन्तवः।  
सत्यपुण्यैः प्रवर्तन्ते ऋषिदुग्धा वसुंधरा॥४२॥**

**अथातः संप्रवक्ष्यामि यथा दुग्धा वसुंधरा।  
\[ पितृभिश्च पुरा वत्सविधिना येन वै तदा॥४३॥**

**सुपात्रं राजतं कृत्वा स्वधाक्षीरं द्विजोत्तमाः।  
परिकल्प्य यमं वत्सं दोग्धा चान्तक एव च\]॥४४॥**

**नागैः सर्वैस्ततो दुग्धा तक्षकं वत्समेव च।  
अलाबुपात्रमादाय विषं क्षीरं द्विजोत्तमाः॥४५॥**

**नागानां तु तथा दोग्धा धृतराष्ट्रः प्रतापवान्।  
[सर्पा](# " ङ. सर्वना ।") नागा द्विजश्रेष्ठास्तेन वर्तन्ति चातुलाः॥४६॥**

**\[नागा वर्तन्ति तेनापि ह्यत्युग्रेण द्विजोत्तमाः।  
विषेण घोररूपेण सर्पाश्चैव भयानकाः॥४७॥**

**तेनैव वर्तयन्त्युग्रा महाकाया महाबलाः।  
[तदाधरास्तदाचारास्तद्वीर्यास्तत्पराक्रमाः](# "क ख ग घ ङ. च.छ.झ.ट.ड. ढ. तदाहाराः ।")॥४८॥ **

**अथातः संप्रवक्ष्यामि यथा दुग्धा वसुंधरा।  
असुरैर्दानवैः सर्वैः कल्पयित्वा द्विजोत्तमाः॥४९॥**

**[पात्रमत्रानसदृशमायसं](# "क. ख. च. छ. झ. 'त्रमात्मत्र") सर्वकामिकम्।  
क्षीरं मायामयं कृत्वा सर्वारातिविनाशनम्॥५०॥**

**तेषामभूत्स वै वत्सो विरोचनः प्रतापवान्।  
\[ऋत्विग्द्विमूर्धा दैत्यानां मधुर्दोग्धा महाबलः॥५१॥**

**तयाऽऽदिमायया दैत्याः प्रवर्तन्ते महाबलाः।  
महाप्रज्ञा महाकाया महातेजः पराक्रमाः॥\]५२॥**

**तद्धलं पौरुषं तेषां तेन जीवन्ति दानवाः।  
तयैते स्युरथाद्यापि सर्वे मायाविदो द्विजाः॥**

**\[\*वर्तन्त्यमितप्रज्ञास्ते तदेषाममितं बलम् \]॥५३॥**

**तथा तु दुग्धा यसैः सा सर्वाधारा सुमेदिनी।  
\[इति शुश्रुम विमेन्द्राः पुरा कल्पे महात्मभिः\]॥५४॥**

**अन्तर्धानमर्य क्षीरं अयस्पात्रेषु विस्तरे।  
वैश्रवणो महाप्राज्ञस्तदा वत्सः प्रकल्पितः॥५५॥**

**पिता मणिधरस्यापि प्राज्ञो बुद्धिमतां वरः।  
\[दोग्धा रजतनाभस्तु तस्याश्चाऽऽसीन्महामतिः॥५६॥**

**सर्वज्ञः सर्वधर्मज्ञो यक्षराजसुतो बली।  
अष्टबाहुर्महातेजा द्विशीर्षः सुमहातपाः॥५७॥**

**यक्षा वर्तन्ति तेनापि सर्वदैव द्विजोत्तमाः।  
पुनर्दुग्धा त्वियं पृथ्वी राक्षसैश्च महाबलैः॥५८॥**

**तथा चैषा पिशाचैश्च मारुतैर्दुष्टचारिभिः।  
[उत्प्लुतं](# "ग. घ. ट. उत्पत्यां तुमृतं पा ।") तत्र कपालं शात्रं पात्रमयं कृतम्॥५९॥**

**सुभां भोक्तुकामास्ते तीव्रकोपपराक्रमाः।  
दोग्धा रजतनाभस्तु तेषामासीन्महाबलः॥**

**सुमाली नाम वत्सश्च शोणितं क्षीरमेत्र च॥६०॥**

**[रक्षांसि](# "ख. ख. ग. घ. ङ. च. छ. ट. ड. ढ. 'सि तानिसर्वाणिपि।") यातुधानाश्च पिशाचाश्च महाबलाः।  
तेन यक्षाश्च जीवन्ति भूतसंघाश्च दारुणाः॥६१॥**

———————————————————————————————————————————————————

\* एतच्चिह्नान्तर्गतः पाठः क. ख. ग घ ङ.च.छ झ ट.ड.ढ. पुस्तकस्थः ।  
\*एतच्चिह्नान्तर्गतः पाठः क. ख.ग. घ.ङ.च. झ.ट.ड. ढ पुस्तकस्थः।  
\*एतच्चिह्नान्तर्गतः पाठः क ख ग घ ङ. च.छ.झ.ट.ड. ढ. पुस्तकस्थः ।  
एतच्चिह्नान्तर्गतः पाठः क ख ग घ ङ. च.छ.झ.ट.ड. ढ. पुस्तकस्थः ।  
\*एतच्चिह्नान्तर्गतः. पाठः क ख ग घ ङ. च.छ.झ.ट.ड. ढ. पुस्तकस्थः ।  
• एतच्चिह्नान्तर्गतः पाठः क ख ग घ ङ. च.छ.झ.ट.ड. ढ. पुस्तकस्थः ।



**गन्धर्वैरप्सरोभिश्च पुनर्दुग्धा वसुंधरा।  
कृत्वा वत्सं सुविद्वांसं ते च चित्ररथं पुनः॥६२॥**

**वुवुरुः पद्मपात्रे [तु](# "क. ख. ग. घ. ङ.च.छ.झ.ट. ड. ढ. तु गन्धर्वा गीततत्पराः । सु ।") गान्धर्व गीतसंकुलम्।  
सुरुचिर्नाम गन्धर्वस्तेषामासीन्महामतिः॥६३॥**

**दोग्धा पुण्यतमचैव तस्याश्च द्विजसत्तमाः।  
\[शुचीनां तामहात्मानः सुक्षीरं वुवुहुस्तदा॥\]**

**गन्धर्वास्तेन जीवन्ति यक्षाश्चाप्सरसस्तथा॥६४॥**

**पर्वतैश्च महापुण्यैर्दुग्धा चेयं वसुंधरा।  
रत्नानि विविधान्येव चौषधीश्चामृतोपमाः॥\]६५॥**

**वत्सञ्चैव महाभागो हिमवान्परिकल्पितः।  
मेरुर्दोग्धा च संजातः पात्रं [कृत्व](# "क. ख. ग. घ. ङ.च.छ.झ.ट. ड. ढ. 'त्वा तु शैरुजम् । ते।")सुसानु च॥६६॥**

**तेन क्षीरेण संदृद्धाः शैलाः सर्वे [महोच्छ्रयाः](# "क. ख. ग. घ. ङ.च.छ.झ.ट. ड. ढ. महोजसः ।")।  
पुनर्दुग्धा महावृक्षैः पुण्यैः कल्पद्रुमादिभिः॥६७॥**

**पालाशं पात्रमानिन्युश्छिन्नदग्धप्ररोहणम्।  
शालो बुदोह [पुण्याङ्गः](# "क. ख. ग. घ. ङ.च.छ.झ.ट. ड. ढ. पुष्पाङ्गः ।") प्पृक्षो वत्सोऽभवत्तदा॥६८॥**

**गुश्वकैधारणैः सिद्धैर्विद्याधरगणैस्तथा।  
दुग्धा चेयं सर्वधात्री सर्वकामप्रदायिनी॥६९॥**

**यं यमिच्छन्ति ये लोका पात्रवत्सविशेषणैः।  
तैस्तैस्तेषां ददात्येव क्षीरं सद्भावमीदृशम्॥७०॥**

**इयं धात्री विधात्री च त्वियं श्रेष्ठा वसुंधरा।  
सर्वकामबुघा धेनुरियं पुण्यैरलंकृता॥७१॥**

**इयं ज्येष्ठा [कनिष्ठा](# "ङ.छ. झ. ड. प्रतिष्ठा।") तु चेयं सृष्टिरियं प्रजा।  
पावनी पुण्यदा पुण्या सर्वसस्यप्ररोहिणी॥७२॥**

**\[+चराचरस्य सर्वस्य प्रतिष्ठा योनिरेव च।  
महालक्ष्मीरियं विद्या सर्वविश्वमयी सदा॥७३॥**

**सर्वकामदुघा दोग्ध्री सर्वबीजप्ररोहिणी\]।  
सर्वेषां श्रेयसां माता सर्वलोकधरा त्वियम्॥७४॥ **

**पञ्चानामपि भूतानां प्रकाशो रूपमेव च।  
आसीदियं समुद्रान्ता मेदिनीति परिश्रुता॥७५॥**

**मधुकैटभयोः कृप्ता मेदसा समभिप्लुता।  
तेनेयं मेदिनी देवी प्रोच्यते ब्रह्मवादिभिः॥७६॥**

**[ततश्च](# "क.ख. ङ. च. छ. झ. ढ ततोऽभ्युपागम ।") प्रीतिमद्राज्ञः पृथोवैन्यस्य सत्तमाः।  
दुहितृत्वमनुप्राप्ता देवी पृथ्वीति चोच्यते॥७७॥**

**तेन राज्ञा द्विजश्रेष्ठाः पालितेयं वसुंधरा।  
\[ ग्रामाधारं गृहाणां च पुरपत्तनमालिनी \]॥७८॥**

**सस्याकरवती स्फीता सर्वतीर्थमयी द्विजाः।  
एवं वसुमती देवी सर्वलोकमयी सदा॥७९॥**

**[एवंप्रभावो](# "छ. भावा रा ।") राजेन्द्रः पुराणे परिपठ्यते।  
पृथुर्वैन्यो महाभागः [सर्वधर्मप्रकाशकः](# "ङ. छ.ड. ")॥८०॥**

**यथा विष्णुर्यथा ब्रह्मा यथा रुद्रः सनातनः।  
नमस्कार्यास्त्रयो देवा [देवाद्यैर्ब्रह्मवादिभिः](# "ञ. 'धैर्व्राह्मणादि।")॥८१॥**

**ब्राह्मणैर्ऋषिभिः सर्वैर्नमस्कार्यो नृपोत्तमः।  
वर्णानामाश्रमाणां यः स्थापकः सर्वलोकधृक्॥८२॥**

**पार्थिवैश्च महाभागैः पार्थिवत्वमिहेप्सुभिः।  
आदिराजो नमस्कार्यः पृथुर्वैन्यः प्रतापवान्॥८३॥**

**धनुर्वेदार्थिभिर्यो वै सदैव जयकाक्षिभिः।  
नमस्कार्यो महाराजो वृत्तिदाता महीभृताम्॥८४॥**

**एवं पात्रविशेषाश्च मयाऽऽख्याता द्विजोत्तमाः।  
वत्सानां सुविशेषाश्च दोग्धृणां भवदग्रजः॥८५॥**

**क्षीरस्यापि विशेषं तु यथोषिष्टं हि भूभुजः।  
समाख्यातं तथाऽग्रे च भवतां वै यथार्थतः॥८६॥**

**धन्यं यशस्यमारोग्यं पुण्यं पापप्रणाशनम्।  
यः शृणोति चरित्रं तु पृथोस्तस्य द्विजोत्तमाः॥८७॥**

**तस्य भागीरथीस्नानमहन्यहनि जायते।  
सर्वपापविशुद्धात्मा विष्णुलोकं प्रगच्छति॥८८॥**

इति श्रीमहापुराणे पाद्मेभूमिखण्डे पृथूपाख्यानं नामाष्टाविंशोऽध्यायः॥२८॥  
**आदितः श्लोकानां समष्ट्यङ्काः—४७२८**

—————————————————————————————————————————

• एतच्चिह्नान्तर्गतपाठः क. ख. ग. घ. ङ.च.छ.झ.ट. ड. ढ. पुस्तकस्थः।  
+एतच्चिह्नान्तर्गतपाठः पाठः क. ख. ग. घ. ङ.च.छ.झ.ट. ड. ढ. पुस्तकस्थः।  
\*एतच्चिह्नान्तर्गतपाठः पाठः क.ख. ङ.च.छ. झ. ढ.पुस्तकस्थः ।



*अथैकोनत्रिंशोऽध्यायः।*

ऋषय ऊचुः—

**योऽसौ वेनः समाख्यातः पापाचारेण वर्तितः।  
तस्य पापस्य का वृत्तिः किं फलं प्राप्तवान्द्विज॥१॥**

**चरितं तस्य वेनस्य समाख्याहि यथा पुरा।  
विस्तरेण विदां श्रेष्ठ तन्नोवद महामते॥२॥**

सूत उवाच—

**चरित्रं तस्य वैन्यस्य वेनस्यापि महात्मनः।  
प्रवक्ष्यामि सुपुण्यं च यथान्यायं यथाश्रुतम्॥३॥**

**जाते पृथौ महाभागे तस्मिन्पुत्रे महात्मनि।  
विमलत्वं गतो राजा [धर्मत्वं](# "म. ") गतवान्पुनः॥४॥**

**महापापानि सर्वाणि चार्जितानि नराधिपैः।  
तीर्थसङ्गप्रसङ्गेन तेषां पापं प्रयाति च॥५॥**

**सतां सङ्गात्मजायेत पुण्यमेव न संशयः।  
पापानां तु प्रसङ्गेन पापं सिध्यति नान्यथा॥६॥**

**\[\*संभाषाद्दर्शनात्स्पर्शादासनाद्भोजनात्किल।  
पापिनां संगमाच्चैव किल्बिषं परिसंचरेत्॥७॥**

**तथा पुण्यात्मकानां च पुण्यमेव प्रसंचरेत्।  
महातीर्थप्रसङ्गेन पापाः शुध्यन्ति नान्यथा \]॥**

**पुण्यां गतिं प्रयान्त्येव निर्भूताशेषकल्मषाः॥८॥**

ऋषय ऊचुः—

**तत्कथं यान्ति ते पापाः परां सिद्धिं महामते।  
तन्नो विस्तरतो ब्रूहि श्रोतुं श्रद्धा प्रवर्तते॥९॥**

सूत उवाच—

**लुब्धकाश्च महापापाः संजाता दाशधीवराः।  
रेवा च यमुना गङ्गा तासामम्भसि संस्थिताः॥१०**

**ज्ञानतोऽज्ञानतः स्नाताः संक्रीडन्ति च वै जले।  
महानदीप्रसङ्गेन ते यान्ति परमां [गतिम्](# "क. ख. ग. घ. ङ. च.छ. झ. ड. 'म् । दास [श] त्वं पापसंघातं परित्यज्य ब्रज।")॥११॥**

**सदास्नाताश्च वै पापसंघं परित्यजन्ति ते।  
पुण्यतोयप्रसङ्गाच्च ह्याश्रुताः सर्व एव ते॥१२॥**

**महानद्याः प्रसङ्गाच्च त्वन्यासां द्विजसत्तमाः।  
[महापुण्यजनस्यापि](# "म. ") पापं नश्यति पापिनाम्॥**

**प्रसङ्गाद्दर्शनात्स्पर्शानात्र कार्या विचारणा॥१३॥**

**अत्रार्थे श्रूयते विप्रा इतिहासं पुरातनम्।  
तद्वो ह्यहं प्रवक्ष्यामि बहुपुण्यप्रदायकम्॥१४॥**

**कश्चिदस्ति [मृगव्याध](# "क. ख. च. छ. ड. 'धः सुलोभाख्यो महावने । श्व।")स तु लुब्धो महामतिः।  
श्वभिर्वागुरजालैश्च धनुर्बाणैस्तथैव च॥१५॥**

**मृगान्घातयते नित्यं पिशितस्वादलम्पटः।  
एकदा स तु दुष्टात्मा बाणपाणिर्धनुर्धरः॥१६॥**

**श्वानैः परिवृतो दुर्ग [वनं](# "क.ख. ङ. च. छ. झ.ढ. 'नं विन्ध्यस्य वै गतः । मृ' ।") च प्रविवेश सः।  
मृगान्रुरून्वराहांश्च भीतान्सूदितवान्बहुन्॥१७॥**

**रेवातीरं समासाद्य कश्चिच्छफरघातकः।  
शफरं सूदयित्वा स निर्जगाम बहिर्जलात्॥१८॥**

**मृगव्याधस्य [लुब्धस्य](# "क. ख. ग. घ. ङ. च. छ. झ. ट. ड. ढ. लोभस्य ।") भयत्रस्ता ततो मृगी।  
जीवत्राणपरा [सा](# "क. ख. ङ. च. छ. झ. ड. साऽऽर्ता जिह्वा लालितवानया । त्व।")[र्च](# "ड. च जिहाललि") भीता चलितचेतना॥१९॥**

**त्वरमाणा पलायन्ती रेवातीरं समाश्रिता।  
श्वभिः संचालिता सा तु बाणघातक्षतातुरा॥२०॥**

**श्वसमानाऽपि [वेगेन](# "क. ख. ग. घ. ङ. च. छ. झ. ड. ढ. 'न सुलोनो मृ ।")स लुब्धो मृगघातकः।  
पृष्ठ एव [समायाति](# "छ. 'ति सा मृगी बाणपीडिता । दृ । झ. ति सा मृगीबहुचञ्चला।हृ।") पुरतो याति सा मृगी॥२१॥**

—————————————————————————————————————————

\* एतच्चिह्नान्तर्गतः पाठः क.ख. ङ. च. छ. झ. ड. झ. पुस्तकस्थः ।



**दृष्टवांस्तां शफरहा बाणपाणिः [समुद्यतैः](# "क. ख. ङ. छ. झ. ढ. 'तः । धनुरानम्य वें । ग. घ. ज. ड. 'तः। धनुर्षाणस्य वे ।")।  
दुर्वाणस्य च वेगेन ह्यवरुध्य च तां मृगीम्॥२२॥**

**तावलुब्धो मृगव्याधः श्वभिः सार्थ समागतः।  
हन्तव्या सा मयैवेयं मृगया मे समागता॥२३॥**

**तस्य वाक्यं समाकर्ण्य मीनहा मांसलम्पटः।  
बाणं मुमोच दुष्टात्मा तामुद्दिश्य महाबलः॥२४॥**

**निहता मृगलुब्धेन बाणेन निशितेन च।  
प्रमृता सा मृगी तत्र बाणाभ्यां [पापचित्तयोः](# "क. ख. ग. घ. ङ. च. छ. झ. ट. ड. ढ. 'योः । श्वानदन्तैः सं ।")॥२५॥**

**श्रभिर्दक्षैः समाक्रान्ता त्वरमाणा पपात सा।  
शिखराच्च हदे पुण्ये रेवायाः पापनाशने॥२६॥**

**वानश्च त्वरमाणास्ते पतिता विमले हदे।  
मृगव्याधे वदत्येवं धीवरः क्रोधमूर्च्छितः॥२७॥**

**\[\*मदीयेयं मृगी दुष्ट कस्माद्वाणैर्हता त्वया।  
तमुवाच पुनः सोऽपि मीनहा मृगघातकम् \]॥२८॥**

**मदीयं न च संदेहो ह्यवलिप्तः प्रभाषसे।  
युध्यमानौ ततस्तौ तु द्वावप्येतौ परस्परम्॥२९॥**

**क्रोधलोभान्महाभागौ पतितौ विमले जले।  
तस्मिन्काले महापर्व वर्तितं गतिदायकम्॥**

**अमावास्यासमायोगं महापुण्यफलमदम्॥३०॥**

**वेलायां पतिताः सर्वे पर्वणस्तस्य [सत्तमः](# "क. ख. छ. झ. माः । जना ध्यां । ङ. च. ढ. माः। जपध्या' ।")।  
ज्ञानध्यानविहीनास्ते भावसत्यविवर्जिताः॥३१॥**

**तीर्थस्नानप्रसङ्गेन मृगी श्वानश्च लुब्धकाः।  
सर्वपापविनिर्मुक्तास्ते गताः परमां गतिम्॥३२॥**

**तीर्थानां च प्रभावेन सतां [सङ्गाद्विजोत्तमाः](# "म. माः । विनश्वेत्या ।")।  
नाशयेत्पापिनां पापं दहेदग्निरिवेन्धनम्॥३३॥**

**यस्मात्तेषां तु संसर्गादृषीणां सुमहात्मनाम्।  
संभाषाद्दर्शनानष्टं स्पर्शाच्चैव नृपस्य च॥**

**वेनस्य कल्मषं सर्व सतां सङ्गात्पुरा किल॥३४॥**

**[अत्युग्रं](# "क. ख. ङ. च. छ. झ. 'त्युप्रपुण्यसंसर्गात्पापिनां पापं नश्यति । अत्युभ्रपाणिनों सङ्गात्पापमेव प्रसच' ।") पुण्यसंसर्गात्पापमेत्र न संचरेत्।  
मातामहस्य दोषेण संलिप्तो वेन एव सः॥३५॥**

ऋषय ऊचुः—

**मातामहस्य को दोषस्तनो विस्तरतो वद।  
स मृत्युः स च वै कालः स [र्थमो](# "ञ. योगो ।") धर्म एव च॥३६॥**

**न हिंसको हि कस्यापि तस्मिन्पापे प्रतिष्ठितः।  
चराचराश्च ये लोकाः स्वकर्मवशवर्तिनः॥३७॥**

**जीवन्ति च म्रियन्ते च भुञ्जन्त्येव [स्त्रकर्मभिः](# "ञ. र्मच । पा ।")।  
पापाः पश्यन्ति तं घोरं तेषां कर्म प्रविश्य सः॥३८॥**

**घोरेष्वेव च सर्वेषु कर्मस्वेव च पातकान्।  
[योजयेन्नाशयेत्सूर्त](# "क.ख. ङ. च. छ. झ. ड. 'त यमत्येव दि' ।") [प्रर्शस्तश्च](# "ञ. 'शस्तांश्च ।") दिने दिने॥३९॥**

**सर्वेष्वेव सुपुण्येषु कर्मस्त्रेव च पुण्यकान्।  
योजयेत्सत्यधर्मात्मा तस्य दोषो न दृश्यते॥**

**स मृत्योः केन दोषेण पापी वेनस्त्वजायत॥४०॥**

सूत उवाच—

**स मृत्युः शासको नित्यं पापानां दुष्टचेतसाम्।  
वर्तते कालरूपेण तेषां कर्म विमृश्यति॥४१॥**

**दुष्कृतात्मा दुष्कृतेन कर्मणा नरकं लभेत्।  
तस्य पापं विदित्वाऽसौ तपत्येव हि तं यमः॥४२॥**

**सुकृतात्मा लभेत्स्वर्ग कर्मणा सुकृतेन वै।  
योजयत्येव तान्सर्वान्मृत्युरेको महाबलः॥४३॥**

**महता सौख्यभावेन गीतमङ्गलकारिणा।  
दानभोगादिभिश्चैव योजयेत्सुकृतात्मकान्॥४४॥**

**पीडाभिर्विविधाभिश्च क्लेशैः कष्टैश्च [दारुणैः](# "क. ख. ग. घ. ङ. च. छ. झ. ट. ड. ञ.")।  
शासयेत्ताडयेद्विप्राः सक्रोधो मृत्युरेव तान्॥४५॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. ग. घ. ङ. च. छ. ज. पुस्तकस्थः ।



**कर्मणैव हि तस्यापि व्यापारं परिवर्तयेत्।  
मृत्योश्चापि महाभागा लोभात्पुण्या [अजायते](# "क. ख. ङ. च. छ. झ. ढ. प्रयोजयेत् ।")॥४६॥**

**सुनीथा नाम वै कन्या संजातैषा महात्मनः।  
पितुः [कर्मविपाकेन](# "क. ख. ङ. च. छ. झ. ड. विपश्यैव क्री") क्रीडमाना सदैव सा॥**

**प्रजानां शास्ति कतीरं पापपुण्यनिदर्शनम्॥४७॥**

**सा तु कन्या महाभागा सुनीथा [नाम](# "ट. म बश्यगा । र।")तस्य सा।  
रममाणा वनं प्राप्ता सखीभिः परिवारिता॥४८॥**

**तत्रापश्यन्महाभागं गन्धर्वतनयं वरम्।  
गीतकोलाहलस्यापि [सुशङ्गं](# "ञ. सुतखं ।") नाम सा तदा॥४९॥**

**ददर्श चारुसर्वाङ्गं संतपन्तं महत्तपः।  
गीतविद्यासुसिद्ध्यर्थं ध्यायामनं सरस्वतीम्॥५०॥**

**तस्यापराधमेवासौ संचकार दिने दिने।  
सुशङ्गः क्षमते नित्यं गच्छ गच्छेति सोऽब्रवीत्॥५१॥**

**प्रेषिता नैव गच्छेत्सा विघ्नमेव समाचरेत्।  
तेनैवमुक्ता सा कुद्धाऽताडयत्तपसि स्थितम्॥५२॥**

**तामुवाच ततः क्रुद्धः [सुशङ्कः](# "क. ख. ङ. च. छ. झ. ड. ढ. सुतसः ।") क्रोधमूर्छितः।  
दुष्टे पापसमाचारे कस्माद्विघ्नं त्वया कृतम्॥५३॥**

**ताडनात्ताडनं [मद्रे](# "क.ख. ङ. च. छ. झ. ढ. दुष्टे ।") न कुर्वन्ति महाजनाः।  
आकुष्टा नैव क्रुध्यन्ति चेति धर्मस्य संस्थितिः॥५४॥**

**त्वयाऽहं घातितः पापे निर्दोषस्तपसि स्थितः।  
एवमुक्त्वा स धर्मात्मा सुनीथां पापचारिणीम्॥५५॥**

**विरराम महाक्रोधाज्ज्ञात्वा नारीं निवर्तितः।  
ततः सा पापमोहाद्वा बाल्याद्वा तमिहैव च॥५६॥**

**समुवाच महात्मानं [सुशङ्गं](# "क. ख. ङ. च.छ. झ. ड. ढ. सुसखं") तपसि स्थितम्।  
त्रैलोक्यवासिनां [तातो](# "ञ. जातो ।") ममैव परिघातकः॥५७॥**

**असतो घातयेन्नित्यं सतो न परितापयेत्।  
नैव दोषो भवेत्तस्य महापुण्येन वर्तयेत्॥५८॥**

**[एवमुक्त्व](# " ङ.छ.झ. क्त्वा गता सा तु ।")सुनीथा तु पितरं वाक्यमब्रवीत्।  
मया हि ताडितस्तात गन्धर्वतनयो वने॥५९॥**

**तपस्तपन्स वै तात कामक्रोधविवर्जितः।  
मामुत्राच स [धर्मात्माऽकामरागसमास्थितः](# "क. ख. ग. घ. ङ. च. छ. झ. ट. ड. ढ. त्माक्रोधरा' ।")॥६०॥**

**न ताडयेत्ताडयन्तं क्रोशन्तं नैव क्रोशयेत्।  
इत्युवाच स मां तात तन्मे त्वं कारणं वद॥६१॥**

**एवमुक्तः स वै मृत्युः सुनीथां द्विजसत्तमाः।  
किंचिनोवाच धर्मात्मा प्रश्नप्रत्युत्तरं ततः॥६२॥**

**वनं प्राप्ता पुनः सा हि सुशखं तपसि स्थितम्।  
कशाघातैस्ततो दुष्टा जघान तपतां वरम्॥६३॥**

**[सुशङ्खस्ताडितो](# "क. ख. ङ. च. छ. झ. ड ढ. सुसख।") विप्रा मृत्योश्चैव हि कन्यया।  
ततः क्रुद्धो महातेजाः शशाप तां सुमध्यमाम्॥६४॥**

**निर्दोषोऽपि च वै भद्रे यस्मात्त्वयैव ताडितः।  
[अहमेव](# "क.ख. ङ.च. छ. झ. ड. ढ. वने स।")तपःसंस्थस्तस्माच्छापं ददाम्यहम्॥६५॥**

**गाईस्थ्यं हि समास्थाय सङ्गो भर्चा यदा तदा।  
पापाचारमयः पुत्रो देवब्राह्मणनिन्दकः॥६६॥**

**सर्वपापरतो दुष्टस्तव गर्भाद्भविष्यति।  
एवं शप्त्वा गतश्चासौ तप एव समाश्रितः॥६७॥**

**गते तस्मिन्महाभागे सा सुनीथाऽऽगता गृहम्।  
समाचष्टे महात्मानं पितरं प्रति सा द्विजाः॥६८॥**

**यथा शप्ता तदा तेन गन्धर्वतनयेन तु।  
तत्सर्वे संश्रुतं तेन मृत्युना परिभाषितम्॥६९॥**

**कस्मात्स्वया ताहितोऽस्ति तपस्त्री दोषवर्जितः।  
युक्तं नैव कृतं भद्रे तपतस्तस्य ताडनम्॥७०॥**

**एवमाभाष्य धर्मात्मा मृत्युः परमदुखितः।  
\[ बभूव स हितं तस्या दिष्टमेवं विचिन्तयन् \] ७१॥**

सूत उवाच—** **

**अत्रिपुत्रो महातेजा अङ्गो नाम [महीपतिः](# "क ख. ङ. च. छ. झ.ढ.प्रतापवान्।")।  
एकदा तु गतो विप्रास्तद्वनं प्रति नन्दनम्॥७२॥**

**तत्र दृष्टो देवराजस्तेनेन्द्रः पाकशासनः।  
अप्सरसां गणैर्युक्तो गन्धर्वैः किंनरैस्तथा॥७३॥**

**\[+ गीयमानो महास्तोत्रैर्ऋषिभिर्देवमङ्गलैः।  
गीयमानो गीतकैश्च सुस्वरैः सप्तकैस्तथा॥७४॥**

—————————————————————————————————————————

\* ञ. पुस्तकस्थोऽयमेतच्चि‌ह्नान्तर्गतः पाठः ।  
+एतच्चिह्नान्तर्गतोऽयं पाठो ग. घ. ङ. छ. झ. ट. ड. ढ. पुस्तकस्थः।



**\[\*वीज्यमानः सुगन्धैश्च व्यजनैः सर्व एव सः। **  
**योषिद्धी रूपयुक्ताभिश्चामरैईसगामिभिः॥७५॥**

**छत्रेण हंसवर्णेन [चन्द्रविम्बानुकारिणा](# "क. ख. ग. घ. ङ. च. झ. छ. ट. ड. ढ. णा । राजमानंसहस्राक्षं सर्वाभरणभूषितम् ।")।  
एवं वै राजमार्न तु सहस्राक्षं महाबलम्॥७६॥**

**दृष्ट्वा विस्मयमापेदे वासवं कामसंयुतम्।  
तस्य पार्श्वे महाभागां पौलोमी [चारुलोचनाम्](# "क. ख. ङ. च. छ. झ. ड. ढ. ")॥७७॥**

**रुपेण तेजसा चैव तपसा च यशस्विनीम्।  
सौभाग्येन विराजन्तीं पातिव्रत्ययुतां सतीम्॥७८॥**

**तया सह सहस्राक्षः स रेमे नन्दने वने।  
तस्य लीलां [समालोक्य](# "क. ख. ङ. च. छ. झ. ड. ढ. 'क्य तुङ्गधैव द्वि' ।")ह्यङ्गो राजा द्विजोत्तमाः॥७९॥**

**धन्यो वै देवराजोऽयमीदृशैः परिवारितः।  
अहोऽस्य तपसो वीर्य येन प्राप्त महत्पदम्॥८०॥**

**यदाऽस्य सदृशः पुत्रः सर्वलोकप्रधानकः।  
स्यान्मे तदा महत्सौख्यं प्राप्स्यामीह न संशयः॥८१॥**

**इति चिन्तापरो भूत्वा त्वरमाणो गृहं गतः॥****८२॥**

इति श्रीमहापुराणे पाद्मेभूमिखण्डे वेनोपाख्यान एकोनत्रिंशोऽध्यायः॥ २९॥  
**आदितः श्लोकानां समष्ट्यङ्काः—४८१०**  
——————

अथ त्रिंशोऽध्यायः।  
——————

सूत उवाच—

**अथ [वेङ्गो](# "क. ख. ङ. च. छ. झ. ड. ढ. तुङ्गो।") महातेजा दृष्ट्वा चेन्द्रस्य संपदम्।  
भोगांश्चैव विलासं च लीलां तस्य महात्मनः॥१॥**

**कथं वा ईदृशः पुत्रो मम स्याद्धर्मसंयुतः।  
चिन्तयित्वा क्षणं चैव स चाङ्गः खेदसंयुतः॥२॥**

**\[ 'स्वकं गेई समायातः स [त्वङ्गः](# "क. ख. ङ. च. छ. झ. ड. ढ. तुङ्गः ।") सत्यतत्परः।  
अत्रिं पप्रच्छ पितरं प्रणतो नम्रकंधरः॥३॥**

**कोऽयं पुण्यसमाचार इन्द्रवं प्राप्तवान्महान्।  
कस्य धर्मस्य वै व्युष्टिः किं कृतं कर्म चेदृशम्॥४॥**

**\[\*कः कृतो धर्म एतेन कमाराधितवान्पुने\]।  
तन्मे त्वं विस्तरेणापि वद सत्यवतां वर॥५॥**

अत्रिरुवाच—

**[सार्पु](# "क. ख. ग. घ. ङ. च. झ. छ. ट. ड. ढ. व. 'धु साधु महाभाग यद्येवं पृच्छसे मयि । व ।") पृष्टं महाभाग त्वया वै धर्मकारणम्।  
चरितं तस्य दवेस्य तन्मे निगदतः शृणु॥६॥**

**सुव्रतो नाम मेधावी पुरा ब्राह्मणसत्तमः।  
तेन कृष्णो हृषीकेशस्तपसा चैव तोषितः॥७॥**

**पुण्यगर्भमतः प्राप्तो अदित्यां कश्यपात्किल।  
विष्णोश्चैव प्रसादेन देवराजो बभूव सः॥८॥**

[अङ्ग](# "क. ख. ङ. च. छ. झ. ड. तुङ्ग ।") उवाच—

**कथमिन्द्रसमः पुत्रो मम स्यात्पुत्रवत्सल।  
तत्रुपायं समाचक्ष्व भवाञ्ज्ञानवतां वरः॥९॥**

अत्रिरुवाच—

**समासेनापि तस्यैव सुव्रतस्य महात्मनः।  
चरित्रमखिलं [पुण्यं](# "क.ख. ङ. च. छ. झ. ड. ज्यं तुङ्गस्याने निवेदितम् । सुं । ग. घ. ट. ड. 'व्यं त्वङ्गस्याभे निवेदितम् । सुं ।") निशामय महामते॥१०॥**

**सुत्रतो नाम मेधावी पुराऽऽराधितवान्हरिम्।  
तस्य भार्व सुभक्ति च ध्यानं चैव महात्मनः॥११॥**

**समालोक्य जगनाथो दत्तवान्वै महत्पदम्।  
स [ऐन्द्रं](# "ञ.इन्द्रः।") सर्वभोगाढ्यं त्रैलोक्यं सचराचरम्॥१२॥**

**विष्णोश्चैव प्रसादाद्धि चानुभुङ्गे त्रिलोकधृक्।  
एवं ते सर्वमाख्यातमिन्द्रस्यापि विचेष्टितम्॥१३॥**

———————————————————————————————————————————————————

\* एतच्चिह्नान्तर्गतः पाठः क. ख. ग. घ. ङ. च. झ. छ. ट. ड. ढ. पुस्तकस्यः ।  
+एतच्चिह्नान्तर्गतः पाठः क. ख. ग. घ. ङ. च. छ. झ. ट. ड. ढ. पुस्तकस्थः ।  
\*एतच्चिह्नान्तर्गतः पाठो ड. पुस्तकस्थः ।



**भक्त्या तुष्यति गोविन्दो भावध्यानेन सत्तम।  
सर्व ददाति सततं भक्त्या संतोषितो हरिः॥१४॥**

**तस्मादाराध्य गोविन्दं सर्वदं सर्वसंभवम्।  
सर्वज्ञं सर्ववेत्तारं सर्वेशं पुरुषं परम्॥**

**तस्मात्प्राप्स्यसि सर्व त्वं यद्यदिच्छसि नन्दन॥१५॥**

**सुखस्य दाता परमार्थदाता मोक्षस्य दाता जगतामिहेशः।  
तस्मात्तमाराधय गच्छ पुत्र संप्राप्स्यसे हीन्द्रसमं हि पुत्रम्॥१६॥**

**आकर्ण्य वाक्यं परमार्थयुक्तं महात्मनाऽसौ ऋषिणा हि तेन।  
संगृह्य तत्त्वं वचनं हि [तस्य](# "क. ख. ङ.च. छ. झ. ड. ढ. 'स्य प्रणम्य तं शा।")आराधितुं शाश्वतमव्ययं सः॥१७॥**

**आमन्त्र्य [चङ्गः](# "क.ख. ङ. च. छ. झ. तुङ्गः ।") पितरं महात्मा ब्रह्मात्मर्ज ब्रह्मसमानमेव।**  
**संप्राप्तवान्मेरुगिरेस्तु शृङ्गं तत्काञ्चनै रत्नमयैः समेतम्॥१८॥**

इति श्रीमहापुराणे पाद्मे भूमिखण्डे वेनोपाख्याने त्रिंशोऽध्यायः॥३०॥

**आदितः श्लोकानां समष्ट्यङ्काः—४८३८**  
——————

अथैकत्रिंशोऽध्यायः।  
——————

सूत उवाच—

**नानारत्नैः सुदीप्ताङ्गैर्हाटकेनापि सर्वतः।  
राजमानो गिरिश्रेष्ठो यथा सूर्यः स्वरश्मिभिः॥१॥**

**छायामशोकां संप्राप्य शतिलां सुखदायिनीम्।  
ध्यायन्ति योगिनः सर्वे त्युपविष्टा दृढासने॥२॥**

**कचित्तपन्ति मुनयः कचिद्गायन्ति किंनराः।  
संतुष्टाश्चैव गन्धर्वाः सुवीणातालधारिणः॥३॥**

**वालमानलये लीनाः स्वरैः सप्तभिरन्वितैः।  
मूर्छनारत्निसंयुक्तैर्व्यक्तं गीतं मनोरमम्॥४॥**

**तस्मिन्हि पर्वतश्रेष्ठे चन्दनाच्छादसंस्थिताः।  
गन्धर्वा गीततत्त्वज्ञा गीतं गायन्ति तत्पराः॥५॥**

**नृत्यन्ति योषितस्तत्र देवानां पर्वतोत्तमे।  
पापन्नी पुण्यदा दिव्या सुश्रेयः सुप्रदायिनी॥६॥**

**वेदध्वनिः सुप्रचुरा श्रूयते पर्वतोत्तमे।  
चन्दनाशोकपुनगैः शालैस्तालैस्तमालकैः॥७॥**

**[द्वैतैः](# "क. ख. ग. घ. ङ. च. छ. झ. ड. ढ. ४. वटैः।") सुमेघसंकाशै राजते पर्वतोत्तमः।  
संतानकैः [कल्पहेलैर्गङ्गायाः](# "क.ख. ङ. च.छ.झ. ड. ढ. क्षे रम्भापादपसंकु ।") पयसाऽऽकुलैः॥८॥**

**नगेन्द्रो भाति सर्वत्र [नागवृक्षैः](# "ख. ङ. च.छ.झ. ड. ढ. नाकर।") सुपुष्पितैः।  
नानाधातुसमाकीर्णो नानारत्नमयो गिरिः॥९॥**

**नानाकौतुकसंयुक्तो नानामङ्गलसंयुतः।  
देवदृन्दैः सुसंयुक्तश्चाप्सरोगणसंकुलः॥१०॥**

**ऋषिभिर्मुनिभिः सिद्धे \[र्गन्धर्वैः परिभाति सः।  
गजैश्चाचलसंकाशैः सिंहनादैर्विराजते॥११॥**

**शरभैर्मत्त शार्दूले\][मृर्गयूथैरलंकृतः](# "क.ख. ङ. च.छ.झ. ड. ढ. गधूर्तेर ।")।  
वापीकूपतडागैश्च संपूर्णः [शीतलोदकैः](# "क. ख. ङ.च. छ. झ. ड. ढ. बिमलोदर्कः ।")॥१२॥**

**हंसकारण्डवाकीर्णैः [पर्वतः](# " क. ख. ङ.च. छ. झ. ड. ढ.सर्वत्र।") परिशोभते।  
स्वर्णोत्पलैश्च श्वेतैश्च \[\* रक्तोत्पलैर्विराजते॥१३॥**

**नदीस्रवणसंघातैर्विमलैश्चोदकैस्तथा।  
शालैस्तालैस्तमालैस्तु रौप्यैश्च स्फाटिकैस्तथा॥१४॥**

**विस्तीर्णैः काञ्चनैर्दिव्यैः सूर्यवह्निसमप्रभैः।  
शिलातलैश्च संपूर्णः शैलराजो विराजते॥१५॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. ग. झ. ङ. च. छ. झ. ड. ढ. पुस्तकस्थः ।  
\* एतच्चिह्नान्तर्गतोऽयं पाठः क. ख. ङ. च. छ. झ. ड. ढ. पुस्तकस्थः ।



**विमानैर्देवतानां च प्रासादैः पर्वतोत्त (प) मैः।  
ईसकेन्युप्रतीकाशैर्हेमदण्डैरलंकृतः॥१६॥**

**कलशैश्चामरैर्युक्तैः प्रासादैः परिशोभितः।  
नानागुणममुदितदेववृन्दैश्च राजते॥१७॥**

**देववृन्दैरनेकैश्च\] गन्धवैश्चारणैस्तथा।  
सर्वत्र राजते पुण्यो मेरुर्गिरिवरोत्तमः॥१८॥**

**तस्माङ्गङ्गानदी पुण्याः [पुण्यलभ्या](# "क. ख. ङ. च. छ. झ. ड. ढ. पुष्पतोया । ट पुण्यवन्या ।") महानदी।  
प्रसृता पुण्यतीर्थाढ्या हंसपद्यैः समाकुला॥१९॥**

**मुनिभिः सेव्यमाना सा ऋषिसंधैर्महानदी।  
एवंगुणं गिरिश्रेष्ठ [पुण्यकौतुकमङ्गलम्](# "क. ख. ङ. च. छ. झ. ड. ढ. म् । तुङ्गः ।")॥२०॥**

**अङ्गश्चात्रिसुतः पुण्यः प्रविवेश महामुनिः।  
गङ्गातीरे सुपुण्ये च [त्वेकान्ते](# "क. ख. ङ. च. छ. झ. ड. ढ. 'न्ते चारुक ।") रत्नकन्दरे॥२१॥**

**तत्रोपविश्य मेधावी कामक्रोधविवर्जितः।  
सर्वेन्द्रियाणि संयम्य हृषीकेशं मनःकृतम्॥२२॥**

**ध्यायमानः स धर्मात्मा कृष्णं क्लेशापहं प्रभुम्।  
आसने शयने याने ध्याने च मधुसूदनम्॥२३॥**

**नित्यं पश्यति युक्तात्मा योगयुक्तो जितेन्द्रियः।  
चराचरेषु जीवेषु तेषु पश्यति केशवम्॥२४॥**

**आर्देषु चैत्र शुष्केषु सर्वेष्वन्येषु स द्विजः।  
एवं वर्षशतं जातं तप्यमानस्य तस्य च॥२५॥**

**बहुविघ्न्नाश्च घोराश्च दर्शनं यान्ति नित्यशः।  
तेजसा तस्य देवस्य नृसिंहस्य महात्मनः॥२६॥**

**निरातङ्कः स धर्मात्मा दहत्यग्निरिवेन्धनम्।  
नियमैः [संयमैश्चान्यैरुपवासैर्द्विजोत्र्त्तमाः](# "क. ख. ङ. च. छ. झ. तमः । क्षीं।")॥२७॥**

**क्षीयमाणस्तु संजातो दीप्यमानः स्वतेजसा।  
सूर्यपावकसंकाशस्त्वङ्ग एवं प्रदृश्यते॥२८॥**

**एवं तपःसुनिरतं ध्यायमानं जनार्दनम्।  
आविर्भूयाब्रवीद्देवो वरं वरय मानद॥२९॥**

**तं च दृष्ट्वा हृषीकेशमङ्गः परमनिर्वृतः।  
तुष्टाव प्रणतो भूत्वा वासुदेवं प्रसन्नधीः॥३०॥**

[अङ्ग](# "क. ख. ङ. च. छ. झ. ड. ढ. तुङ्ग ।") उवाच—

**गुणरूपाय गुह्याय गुणातीताय ते नमः।  
गुणाय गुणकर्ते च गुणाढ्याय गुणात्मने॥३१॥**

**भवाय भवकत्रे च भक्तानां भवहारिणे।  
[मवाय](# "ञ. भबोद्भवाय गुं ।") भवगुह्याय नमो भवाविनाशिने॥३२॥**

**यज्ञाय यज्ञरूपाय यज्ञेशाय नमो नमः।  
[यज्ञकर्मप्रसङ्गाय](# "ट. ढ. 'कर्षे च संयाय ।") नमः शङ्खधराय च॥३३॥**

**[नम](# "क. ख. ङ. च. छ. झ. ड. ढ. 'मो नमो हिरण्याय न' ।")हिरण्यवर्णाय नमो रथाङ्गधारिणे।  
सत्याय सत्यभावाय सर्वसत्यमयाय च॥३४॥**

**त्वं गतिः सर्वभूतानां भूतभावन पावन।  
भूतात्मा सर्वभूतेशो नमस्तुभ्यं गुणात्मने॥३५॥**

**धर्माय धर्मकर्मे च सर्वकर्मे च ते नमः।  
धर्माङ्गाय सुवीराय धर्माधाराय ते नमः॥३६॥**

**नमः पुण्याय पुत्राय ह्यपुत्राय महात्मने।  
\[ मायामोहविनाशाय सर्वमायाकराय ते \]॥३७॥**

**मायाधराय मूर्ताय त्वमूर्ताय नमो नमः।  
\[ 'सर्वमूर्तिधरायैव शंकराय नमो नमः \]॥३८॥**

**ब्रह्मणे ब्रह्मरूपाय परब्रह्मस्वरूपिणे।  
नमस्ते सर्वधान्ने [च](# "च. च मूलधर्मधराय ।")नमो धामधराय च॥३९॥**

**श्रीमते श्रीनिवासाय श्रीधराय नमो नमः।  
क्षीरसागरवासाय चामृताय च ते नमः॥४०॥**

**महौषधाय [घोराय](# "ग. घ. वीराय । ड. धीराय ।") महाप्रज्ञापराय च।  
अक्रूराय प्रमेध्याय मेध्यानां पतये नमः॥४१॥**

**अनन्ताय ह्यशेषाय चानघाय नमो नमः।  
आकाशस्य [प्रकाशाय](# "क ख. ङ.च. ज. ढ. य पहिरू ।") पक्षिरूपाय ते नमः॥४२॥**

**हुताय हुतभोक्त्रे च हवीरूपाय ते [नमः](# "क.ख. ङ. च. ढ. मः । नमो हव्याय बुद्धायस्वधाकारायते।")।  
बुद्धाय बुधरूपाय सदाबुद्धाय ते नमः॥४३॥**

——————————————————————————————————————————————————

\* एतच्चिह्नान्तर्गतः पाठः क.ख. ङ. च. छ. ध. ढ. पुस्तकस्थः ।  
+एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः ।



**स्वाहाकाराय शुद्धाय सव्यक्ताय महात्मने।  
व्यासाय वासवायैव वसुरूपाय ते नमः॥४४॥**

**बासुदेवाय विश्वाय वह्निरूपाय ते नमः।  
\[हरये [केवलायैव](# " ङ. झ. ढ. कपिलायैव ।") वामनाय नमो नमः॥४५॥**

**नमो नृसिंहदेवाय सत्त्वपालाय ते नमः।  
नमो गोविन्द गोपाय नम एकाक्षराय च॥४६॥**

**नमः सर्वक्षरायैव हंसरूपाय [ते](# "क.ख. ङ. च. ड. ढ. तेजसे । त्रि ।") नमः।  
त्रितस्वाय नमस्तुभ्यं पञ्चतत्वाय ते नमः॥४७॥**

**पञ्चविंशतितत्त्वाय तत्त्वाधाराय वै नमः।  
कृष्णाय कृष्णरूपाय लक्ष्मीनाथाय ते नमः॥४८॥ **

**नमः पद्मपलाशाक्ष आनन्दाय पराय च।  
नमो विश्वंभरायैव पापनाशाय वै नमः॥**

**नमः पुण्यसुपुण्याय सत्यधर्माय ते नमः॥४९॥**

**नमो नमः शाश्वत अव्ययाय नमो नमः संघ (सर्व) नभोमयाय।  
श्रीपद्मनाभाय महेश्वराय नमामि ते केशव पादपद्मम्॥५०॥**

**आनन्दकन्द कमलाप्रिय वासुदेव सर्वेश ईश मधुसूदन देहि दास्यम्।  
पादौ नमामि तव केशव जन्म जन्म कृपां कुरुष्व मम शान्तिद शङ्खपाणे॥५१॥**

**संसारदारुणहुताशनतापदग्धं पुत्रादिबन्धुमरणैर्बहुशोकतापैः।  
ज्ञानाम्बुदेन मम प्लावय पद्मनाभ दीनस्य मच्छरणरूप भवस्व नाथ॥५२॥**

**एवं स्तोत्रं समाकर्ण्य तु (त्व)ङ्गस्यापि महात्मनः।  
दर्शयित्वा स्वकं रूपं घनश्यामं महौजसम्॥५३॥**

**शङ्खचक्रगदापाणि पद्महस्तं [महाप्रभम्](# "ङ. च. ढ. महाप्रभुम् ।")।  
वैनतेयसमारूढमात्मरूपं प्रदर्शितम्॥५४॥**

**सर्वाभरणशोभाङ्गं हारकङ्कणकुण्डलैः।  
राजमानं परं दिव्यं निर्मलं वनमालया॥५५॥**

**तुङ्गस्याग्रे हृषीकेशः शोभमानं महाप्रभम्।  
श्रीवत्साङ्केन पुण्येन कौस्तुभेन जनार्दनः॥५६॥**

**दर्शयित्वा स्वकं देहं सर्वदेवमयो हरिः।  
सर्वालंकारशोभाढ्यं तुङ्गस्याग्रे जनार्दनः॥५७॥**

**स उवाच महात्मानं तं तुङ्गमृषिसत्तमम्।  
भो भो विप्र महाभाग श्रूयतां वचनं शुभम्॥५८॥**

**मेघगम्भीरघोषेण समाभाष्य द्विजोत्तमम्।  
तपसा तेन तुष्टोऽस्मि वरं वरय शोभनम्॥५९॥**

**तुष्टमानं हृषीकेशं तं दृष्ट्वा कमलापतिम्।  
दीप्यमानं विराजन्तं विश्वरूपं जनेश्वरम्॥६०॥**

**पादाम्बुजद्वयं तस्य प्रणम्य च पुनः पुनः।  
हर्षेण महताऽऽविष्टस्तमुवाच जनादेनम्॥६१॥**

**दासोऽहं तव देवेश शङ्खचक्रगदाधर।  
वरं मे दातुकामोऽसि देहि त्वं वंशजं सुतम्॥६२॥**

**दिवि चेन्द्रो यथा भाति सर्वतेजःसमन्वितः।  
तादृशं देहि मे पुत्रं सर्वलोकस्य रक्षकम्॥६३**

**सर्वदेवप्रियं देव ब्रह्मण्यं धर्मपण्डितम्।  
दातारं ज्ञानसंपन्नं धर्मतेजः समन्वितम्॥६४॥**

**त्रैलोक्यरक्षकं कृष्ण सत्यधर्मानुपालकम्।  
यज्वनामुत्तमं चैकं शूरं त्रैलोक्यभूषणम्॥६५॥**

**ब्रह्मण्यं [वेर्दसिद्धांशं](# "च. 'दविद्वांस स।") सत्यसंधं जितेन्द्रियम्।  
अजितं सर्वजेतारं विष्णुतेजः समप्रभम्॥६६॥**

**वैष्णवं पुण्यकर्तारं पुण्यजं पुण्यलक्षणम्।  
शान्तं तु तपसोपेतं [सर्वशास्त्रविशारदम्](# "क. ख. ङ. च. झ. ढ. म्। वेदज्ञं योगिनांश्रेष्ठंम।") \]॥६७॥**

**सुशीलं सर्वधर्मज्ञं भवतो गुणसंयुतम्।  
ईदृशं देहि मे पुत्रं दातुकामो यदा वरम्॥६८॥**

वासुदेव उवाच—

**एभिर्गुणैः समोपेतस्तव पुत्रो भविष्यति।  
अत्रिवंशस्य वै धर्ता विश्वस्यास्य महामते॥६९॥**

———————————————————————————————————————————————————

\*एतच्चिह्नान्तर्गतोऽयं पाठः क.ख. ङ. च. छ. झ. ढ. पुस्तकस्थः।



**तेजसा यशसा पुण्यैः पितरं चोद्धरिष्यति।  
उद्धरिष्यति यः सत्यैः पितरं च पितामहम्॥७०॥**

**भवान्प्राप्स्यसि मे [सर्व](# " क. ख. ङ. च. छ. झ. ढ. स्थानं।") तद्विष्णोः परमं पदम्।  
इत्युक्त्वा [देवदेवेशैस्तमङ्गं](# "क. ख. ङ. च. छ. झ. ढ. शस्तं तुङ्ग ।") प्रति स द्विजः॥७१॥**

**कस्यचित्पुण्यवीर्यस्य पुण्यां कन्यां विवाहय।  
तस्यामुत्पादय [सुतं](# " क. ख. च. छ. झ. तं तस्मात्पौत्रो न संशयः। स ।") पुण्यं पुण्यावहं [प्रियम्](# "क. ख. ग. घ. ङ. च. छ. झ. ट. ड. ढ. म् । भविष्यति न संदेहो म ।")॥७२॥**

**स भविष्यति धर्मात्मा [मत्प्रसादान्महामुने](# "क.ख.ङ.च. छ. झ. ढ. मत्प्रसादान्महामते ।")।  
\[ सर्वज्ञः सर्ववेत्ता च यादृशो वाञ्छितस्त्वया \]॥**

**एवं वरं ततो दत्त्वा त्वन्तर्धानं गतो हरिः॥७३॥**

इति श्रीमहापुराणे पाद्मेभूमिखण्डे वेनोपाख्याने ऽङ्ग वरप्रदानं नामैकत्रिंशोऽध्यायः॥३१॥  
**आदितः श्लोकानां समष्ट्यङ्काः—४९११**  
——————

अथ द्वात्रिंशोऽध्यायः ।  
——————

ऋषय ऊचुः—

**शप्ता [गन्धर्वमुख्येन](# "क.ख.ग.घ.ङ.च.छ.झ. ट. ड. ढ. गन्धर्वपुत्रेण सुं ।") [सुशङ्गेन](# "छ. झ. सुसखेन।") महात्मना।  
[तस्याः](# " ञ. तस्य शापात्कथं ।") शापः कथं जातः किं किं कर्म कृतं तया॥१॥**

**सा लेभे कीदृशं पुत्रं तस्य [शापर्पाद्विदां](# "क.ख.ग.घ.ङ.च..छ.ट.ड.ढ. पाद्विजोत्तम । सु ।") वर।  
सुनीथायाश्चरित्रं तु त्वं नो विस्तरतो वद॥२॥**

सूत उवाच—

**सुशक्तेनापि तेनैव सा शप्ता तनुमध्यमा।  
पितुः स्थानं गता सा तु सुनीथा दुःखपीडिता॥३॥**

**स्वचरित्रं तदा सर्व पितरं प्रति चाब्रवीत्।  
श्रुतवान्सोऽपि धर्मात्मा [मृत्युर्धर्भवां](# "क. ख. ग. ङ. च. छ. झ. ट. ड. ढ. मृत्युः सत्यव ।") वरः॥४॥**

**तामुवाच सुनीथां तु सुतां शप्तां महात्मना।  
भवती दुष्कृतं पापं धर्मतेजःप्रणाशनम्॥५॥**

**कस्मात्कृतवती [भद्रे](# "क.ख. ङ. च. छ. झ. ड. ढ. द्रे सुशान्तस्य ।") मुनेस्तस्य हि ताडनम्।  
\[ विरुद्धं सर्वलोकस्य भवत्या परिकल्पितम् \]॥६॥**

**कामक्रोधविहीनं तं सुशान्तं धर्मवत्सलम्।  
तपोमार्गविलग्नं च परब्रह्मणि संस्थितम्॥७॥**

**तमेव घातयेद्यो वै तस्य पापं शृणुष्व हि।  
पापात्मा जायते पुत्रि किल्विषं [भुञ्जते](# "क. ख. ङ. च. छ. झ. ढ. ते बहु । ता।") स हि॥८॥**

**वाडयन्तं ताडयेद्यः क्रोशन्तं क्रोशयेत्पुनः।  
तस्य पापं स वै भुङ्गे ताडितस्य न संशयः॥९॥ **

**स वै शान्तः संजितात्मा ताडयन्तं न ताडयेत्।  
निर्दोषं प्रति येनापि ताडनं च कृतं सुते॥१०॥**

**पश्चान्मोहेन पापेन निर्दोषोऽपि च ताडयेत्।  
पापं कर्तुश्च यत्पापं निर्दोषं प्रति गच्छति॥११॥**

**ताडनं नैव तस्माद्धि कार्य दोषवतोऽपि च।  
दुष्कृतं च महत्पुत्रि त्वयैवं परिपालितम्॥१२॥**

**शप्ता वेनापि पञ्चाच्च तस्मात्पुण्यं समाचर।  
सतां संगममासाद्य सदैव परिवर्तय॥१३॥**

**योगध्यानेन दानेन परिवर्तय [नित्यशः](# "क. ख. ग. घ. ङ. च. छ. ट. ड. ढ. नन्दिनि ।")।  
सतां सङ्गो महापुण्यो बहुक्षेमप्रदायकः॥१४॥**

**बाले पश्य सुदृष्टान्तं सतां सङ्गस्य यङ्गुणम्।  
अपां संस्पर्शनात्स्नानात्पानाद्दर्शनतोऽपि वा॥१५॥**

**मुनयः सिद्धिमायान्ति बाह्याभ्यन्तरक्षालिताः।  
[आयुष्मन्तो](# "क. ख. ङ. च. छ. झ. ढ. शुचिष्मन्तो ।") भवन्त्येते लोकाः सर्वे चराचराः॥**

———————————————————————————————————————————————————

\* एतच्चिह्नान्तर्गतोऽयं पाठः ड. पुस्तकस्थः ।  
+एतच्चिह्नान्तर्गतः पाठः क. स्व. ङ. च. छ. झ. ड. ढ. पुस्तकस्थः ।



**\[\*अपि संतोषशीलश्च मृदुगामी प्रियंकरः।  
निर्मलो रसवांश्चासौ पुण्यवीर्यो मलापहः॥१७॥**

**तथा शान्तो भवेत्पुत्रि सर्वसौख्यप्रदायकः।  
यथा वह्निप्रसङ्गाच्च मलं त्यजति काञ्चनम्॥१८॥**

**तथा सतां हि संसर्गात्पापं त्यजति मानवः।  
सत्यवह्निप्रदीप्तश्च मज्वलेत्पुण्यतेजसा॥१९॥**

**सत्येन दीप्तिमांश्चैव ज्ञानेनापि सुनिर्मलः।  
अत्युष्णो ध्यानभावेन ह्यस्पृश्यः पापजैर्नरैः॥२०॥**

**सत्यवद्धेः प्रसङ्गाच्च पापेन्धनं दिधक्षति।  
तस्मात्सत्यस्य संसर्गः कर्तव्यो नान्यथा त्वया \]॥२१॥**

**तस्मात्पुत्रि महाभागे चिन्तयाधोक्षजं हरिम्।  
[पापर्भवं](# "क. ख. ङ. च. छ. झ. ढ. भारं प० ।") परित्यज्य पुण्यमेव समाश्रय॥२२॥**

सूत उवाच—

**एवं पित्रा सुनीथा सा दुःखिता प्रविबोधिता।  
नमस्कृत्य पितुः पादौ सा गता निर्जनं वनम्॥२३॥**

**कामक्रोधौ परित्यज्य बाल्यभावं तपस्विनी।  
मोहद्रोहौ च मायां च त्यक्त्वा चैकान्तमास्थिता॥२४॥**

**तस्याः सख्यः समाजग्यू [रम्भाद्यास्तास्तपोन्विताः](# "क.ख. ङ. च. छ. झ. ढ. जग्मुः कीडार्थंलीलयाऽन्वि ।")।  
ददृशुस्तां विशालाक्ष्यः सुनीथां दुःखभागिनीम्॥२५॥**

**ध्यायन्तीं चिन्तयानां तामूचुस्ताः समुपागताः।  
कस्माच्चिन्तसि [भद्रं](# "क. ख. ङ. च. छ. झ. ट. ड. ढ. भद्रे त्वं त्व ।") ते त्वनया चिन्तयाऽन्विता॥२६॥**

**संतापकारणं ब्रूहि चिन्ता दुःखप्रदायिनी।  
एकैव सार्थका चिन्ता धर्मस्यार्थे विचिन्त्यते॥२७॥**

**द्वितीया सार्थका चिन्ता योगिनां धर्मनन्दिनि। **  
**अन्या चानर्थका चिन्ता तां नैव परिकल्पयेत्॥२८॥**

**[कमनाशकरी](# "क. ख. ङ. च. छ. झ. कायना ।") चिन्ता बलतेजः प्रणाशिनी।  
नाशयेत्सर्वसौख्यं तु रूाहानिं विदर्शयेत्॥२९॥**

**\[ 'तृष्णामोहौ तथा लोभमेतांश्चिन्ता हि प्रापयेत्।  
पापमुत्पादयेच्चिन्ता चिन्तिता च दिने दिने॥३०॥**

**चिन्ता व्याधिप्रकाशाय नरकाय प्रकल्पयेत् \]।  
तस्माच्चिन्तां परित्यज्य चानुत्रर्तस्व शोभने॥३१॥**

**अर्जितं कर्मणा पूर्व स्वयमेव नरेण तु।  
तदेव भुङ्गेऽसौ जन्तुर्ज्ञानवान विचिन्तयेत्॥३२॥**

**तस्माच्चिन्तां परित्यज्य सुखदुःखादिकं वद।  
तासां तद्वचनं श्रुत्वा सुनीथा वाक्यमब्रवीत्॥३३॥**

इति श्रीमहापुराणे पाद्मे भूमिखण्डे वेनोपाख्याने सुनीथाचरितं नाम द्वात्रिंशोऽध्यायः॥३२॥

**आदितः श्लोकानां समष्ट्यङ्काः—४९४४**  
——————

अथ त्रयस्त्रिंशोऽध्यायः।  
——————

सूत उवाच—

**यथा शप्ता वने पूर्वं [सुशङ्केन](# "क. ख. ङ. च. छ. झ. ड.ढ. सुसखेन ।") महात्मना।  
तासु [सर्वं](# "क. ख. ङ.च. छ.ट.ड.ढ. र्वेसमाख्या।") यथाऽऽख्यातं सखीष्वेवं विचेष्टितम्॥**

**आत्मनश्च महाभागा दुःखेनापि प्रपीडिता॥१॥**

सुनिथोवाच—

**अन्यच्चाहं प्रवक्ष्यामि सख्यः शृण्वन्तु सांप्रतम्॥२॥**

**मदीयां रूपसंपत्ति वयसो गुणसंपदम्।  
विपश्यन्मां पितुश्चिन्ता संजाता मम कारणात्॥३॥**

**देवेभ्यो दातुकामोऽसौ मुनिभ्यस्तु महायशाः।  
स्वहस्ते तु निगृश्चैव देवानिदमुदाहरत्॥४॥**

**गुणाढ्येयं सुता बाला ममैवं चारुलोचना।  
दातुकामोऽस्मि भद्रं वो गुणिने वै महात्मने॥५॥**

—————————————————————————————————————————

\* एतच्चिह्नान्तर्गतः पाठः क. ख. ङ. च. छ. झ. ड. ढ.पुस्तकस्थः ।  
+एतच्चिह्नान्तर्गतोऽयं पाठो ङ. पुस्तकस्थः ।



**मृत्योर्वाक्यं ततो देवा ऋषयः [शुश्रुवुस्तथा](# "क.ख.ग.घ.ङ.च. छ.ज.झ.ट.ड.ढ. स्तदा। त।")।  
तमूचुर्भाषमाणं ते देवा इन्द्रपुरोगमाः॥६॥**

**तव कन्या गुणाढ्येयं [सत्यानां](# "क.ख. ग. घ. च. छ. झ. ट. शीलानां ।") परमावधिः।  
दोषेणैकेन संतुष्टा ऋषिशापेन तेन वै॥७॥**

**अस्यामुत्पत्स्यते पुत्रो युष्टवीर्यः पुमान्किल।  
भविताऽसौ महापापी पुण्यवंशविनाशकः॥८॥**

**गङ्गातोयेन संपूर्णो यथा कुम्भः प्रदृश्यते।  
सुराया बिन्दुना लिप्तो मद्यकुम्भः प्रजायते॥९॥**

**पापस्य पापसंसर्गात्कुलं [पापि](# "ग.घ ट ड पापस्य जा' ।") प्रजायते।  
आरनालस्य वै बिन्दुः क्षीरमध्ये प्रयाति चेत्॥१०॥**

**पश्चान्नाशयते क्षीरमात्मरूपं प्रकाशयेत्।  
[त](# "क.ख.ङ.च.छ.झ.ढ. तद्वद्वि ।")स्माद्विनाश[येत्पुण्यं](# "च.छ.झ.ढ. येद्वशपा ।") पापपुत्रो न संशयः॥११॥**

**अनेनैव हि दोषेण तवेयं पापभागिनी।  
अन्यस्मै दीयतां गच्छ देवैरुक्तः पिता मम॥१२॥**

**देवैश्वापि सगन्धर्वैर्ऋषिभिश्च महात्मभिः।  
तैश्चापि स परित्यक्तः पिता मे दुःखपीडितः॥१३॥**

**ममाप्येवं प्रतीकारं न कुर्वन्ति हि [मज्जनाः](# "क.ख.ग.घ.ङ.च.छ.ज. झ. ट. ड. द. सजनाः ।")।  
एवं पापमयं कर्म मया चैव पुरा [कृतम्](# "क. ख.ङ.च.छ.झ.ढ. म् । संतप्ता दुःखशोकेन ।")॥१४॥**

**ततश्चाई स्वयत्नेन वनमेव समाश्रिता।  
तप एव चरिष्यामि करिष्ये कायशोषणम्॥१५॥**

**भवतीभिः सुपृष्टाऽहं कार्यकारणमेव हि।  
मम चिन्तानुगं कर्म मया सख्यः प्रकाशितम्॥१६॥**

**एवमुक्त्वा सुनीथा च मृत्योः कन्या यशस्विनी।  
विरराम सुदुःखार्ता किंचिनोवाच वै पुनः॥१७॥**

सख्य ऊचुः—

**दुःखमेव महाभागे त्याज्यं कायविनाशनम्।  
नास्ति कस्य कुले दोषो [देवैः](# "क.ख.ङ.च.छ.झ.ट.ड.ढ.वैः पापं समाश्रितम् । क्षि ।") प्रोक्तः [समाश्रितः](# "क.ख.ङ. च. छ. झ. ट.ढ. तः । जिह्मनु ।")॥१८॥**

**क्षिप्रमुक्तं पुरा तेन ब्रह्मणा [हरिसंनिधौ](# "क.ख.ग.ङ.च.छ.ज.ढ. हरसै।")। **  
**देवैश्वापि न हि त्यक्तो ब्रह्मा पूज्यतमोऽभवत्॥१९॥**

**ब्रह्महत्याममुक्तोऽसौ देवराजोऽपि पश्यते।  
देवैः सार्ध [महाभागैस्त्रैलोक्यं](# "ञ. क्यं मुक्त एव हि। गी।") परिभुञ्जति॥२०॥**

**गौतमस्य प्रियां भार्यामहल्यां गतवान्पुरा। **  
**परदाराभिगामित्वं देवत्वे परिवर्तते॥२१॥**

**ब्रह्महत्योपमं कर्म दारुणं कृतवान्हरः।  
ब्रह्मणस्तु कपालेन चाद्यापि [परिवर्तते](# "ग. घ. ज. ते । दैवान्निपतितं तत्र ऋषिभिर्वेदपारगैः । अ ।")॥२२॥**

**देहो निपतितो (तः) पश्य निमिशापेन वा [पुंन](# "क.ख.ङ.च. छ. झ. ढ. नः । आदित्यः कुष्ठसंयुक्तस्त्रलोक्यं हि प्रकाशये । छ. नः । अदित्यः पङ्गुसंयुक्तं।")।  
अगस्त्यः कुम्भसंभूतस्त्रैलोक्यं परिकल्पयेत्॥२३॥**

**[लोकस्थाश्च](# "क.ख. ङ. च छ. झ.ड.ढ. लोका नमन्ति तं देवं दें । च.ज. ट. लोकस्यास्य परं देवं दें।") प्रजा यस्य देवाद्याश्च चराचराः।  
कृष्णो भुले महाशापं भार्गवेण कृतं पुरा॥२४॥**

**गुरुदारान्गतश्चन्द्रः क्षीणश्चैव प्रदृश्यते।  
भविष्यति महातेजा राजराजः प्रतापवान्॥२५॥**

**पाण्डुपुत्रो महाप्राज्ञो धर्मात्मा स युधिष्ठिरः।  
गुरोश्चैव वधार्थाय त्वनृतं स वदिष्यति॥२६॥**

**एतेष्वेव महत्पापं वर्तितं च महत्सु च।  
वैगुण्यं कस्य वै नास्ति कस्य नास्ति किलाञ्जनम्॥२७॥**

**भवती स्वल्पदोषेण लिप्ताऽनेन वरानने।  
उपकारं करिष्यामस्तवैव वरवर्णिनि॥२८॥**

**तवाङ्गे थे गुणाः सन्ति सतां स्त्रीणां यथा शुभे।  
अन्यत्रापि न पश्यामस्तान्गुणांश्चारुवल्लभे॥२९॥**

**[रूपमेव](# "क. ख. ङ. च. छ. झ. ढ. 'व गुणः स्त्री ।") वरस्त्रीणां प्रथमं भूषणं शुभे।  
शीलमेव द्वितीयं च तृतीयं सत्यमेव च॥३०॥**

**आर्यत्वं च चतुर्थ च पञ्चमं धर्ममेव [हि](# "क. ख. ग. घ. ङ. च. छ. ज. झ. ट. ड. ढ. हि। मधुरत्वं शतः प्रोक्तं षष्ठमेवं बरानने । शुद्धत्वं सप्तम बाले ह्यन्तर्बाह्येषु योषिताम् ॥ अष्टमं हि पतिर्भावं शुश्रूषा नवमं किल । सहिष्णुर्यश म प्रोक्तं रतिश्चैकादशं तथा । पातिव्रत्यंततःप्रो।")।  
षष्ठं सतीत्वं दृढता सप्तमं साहसोऽष्टमम्॥३१॥**



**नवमं मङ्गलं गानं दशमं व्यवसायता।  
एकादशस्तथा स्त्रीणां कामाधिक्यं प्रकीर्तितम्॥३२॥**

**मधुरं वचनं प्रोक्तं द्वादशं वरवर्णिनि।  
तैस्त्वं [संभाविता](# "क.ख. ङ. च. छ. झ. ड. ढ. संभूषिता ।") बाले मा भैर्देवि वरानने॥३३॥**

**येनोपायेन ते भर्ता भविष्यति सुधर्मकृत्।  
तमुपायं प्रपश्यामस्तवार्थ वयमेव [हि](# "क. ख. ग. घ. ङ. च. छ. झ. ट. ढ. हि । तामूचुस्ता वगः सख्यो मा।")॥**

**स्वस्था भव महाभागे मा वै त्वं साहसं कुरु॥३४॥**

सूत उवाच—

**एवमुक्ता सुनीथा तु पुनरूचे सखीस्तु ताः।  
कथयध्वं ममोपार्य येन भर्ता भविष्यति॥३५॥**

**तामूचुस्ता वरा नार्यो रम्भाद्याश्चारुलोचनाः।  
रूपमाधुर्यसंयुक्ता भविती (त्री) भूतिवर्धिनी॥३६॥**

**ब्रह्मशापेन संभीता वयमत्र समागताः।  
\[तां प्रोचुर्हि विशालाक्षीं मृत्युकन्यां सुलोचनाम्\]॥३७॥**

**विद्यामेकां प्रदास्यामः पुरुषाणां प्रमोहिनीम्।  
सर्वमायाविदां भद्रे सर्वभद्रप्रदायिनीम्॥३८॥**

**विद्याबलं ततो दद्युस्तस्यै ताः सुखदायकम्।  
यं यं मोहयितुं भद्र इच्छस्येवं सुरादिकम्॥३९॥**

**तं तं सद्यो मोहय वा इत्युक्ता सा तथाऽकरोत्।  
विद्यायां हि सुसिद्धायां सा सुनीथा सुनन्दिता॥४०॥**

**[समेतैव](# "क. ख. ङ. च. छ. झ. ड. ढ. अमत्येव ।") सखीभिस्तु पुरुषान्सा विपश्यति।  
अटमाना गता पुण्यं नन्दनं वनमुत्तमम्॥४१॥**

**गङ्गातीरे ततो दृष्ट्वा ब्राह्मणं रूपसंयुतम्।  
सर्वलक्षणसंपन्नं सूर्यतेजःसमप्रभम्॥४२॥**

**रूपेणाप्रतिमं लोके द्वितीयमित्र मन्मथम्।  
देवरूपं महाभागं भाग्यवन्तं सुभाग्यदम्॥४३॥**

**अनौपम्यं महात्मानं विष्णुतेजः समन्त्रितम्।  
वैष्णवं सर्वपापन्नं विष्णुतुल्यपराक्रमम्॥**

**कामक्रोधविहीनं तमत्रिवंशत्रिभूषणम्॥४४॥**

**दृष्ट्वा स्वरूपं तपसा तपन्तं दिव्यप्रभावं परितप्यमानम्।  
पप्रच्छ रम्भां स्वसखीं सुमोहात्कोऽयं दिविष्ठप्रवरो महात्मा॥****४५॥**

इति श्रीमहापुराणे पाद्मे भूमिखण्डे वेनोपाख्याने त्रयस्त्रिंशोऽध्यायः॥३३ ॥

**आदितः श्लोकानां समष्ट्यङ्काः**—**४९८९**  
———————

अथ चतुस्त्रिंशोऽध्यायः।  
——————

रम्भोवाच—

**ब्रह्मा ह्यव्यक्तसंभूतस्तस्माज्जज्ञे प्रजापतिः।  
अत्रिर्नाम स धर्मात्मा तस्य पुत्रो महामनाः॥१**

**[अङ्गो](# "क. ख. ङ. च. छ. झ. ढ. तुङ्गो ।") नाम अयं भद्रे नन्दनं वनमागतः।  
इन्द्रस्य संपदं दृष्ट्वा नानातेजः समन्विताम्॥२॥**

**कृता स्पृहा त्वनेनापि इन्द्रस्य सदृशे पदे।  
ईदृशो हि यदा पुत्रो मम [स्याद्वंशवर्धनः](# "क.ख.ङ.च. छ. झ. ड. स्याद्धर्मसंयुतः । सुं ।")॥३॥**

**सुश्रेयो मे भवेज्जन्म यशः कीर्तिसमन्वितम्।  
आराधितो हृषीकेशस्तपोभिनियमैस्ततः॥४॥**

**सुप्रसन्ने हृषीकेशे वरं याचितत्रानयम्।  
इन्द्रस्य सदृशं पुत्रं विष्णुतेजःपराक्रमम्॥५॥**

**वैष्णवं सर्वपापघ्नं देहि मे मधुसूदन।  
दत्त एवं मया पुत्र ईदृशः [परिपालकः](# "क. ख. ङ.च. छ. झ.ढ.सर्वधारकः।")॥६॥**

**तदाप्रभृति विप्रेन्द्रः पुण्यां कन्यां प्रपश्यति।  
यथा त्वं चारुसर्वाङ्गी तथाऽयं परिपश्यति॥७॥**

———————————————————————————————————————————————————

\* एतच्चिह्नान्तर्गतोऽयं पाठ क. ख. ग. ङ. च. छ. झ. ट. ड. ढ. पुस्तकस्थः।



**एनं गच्छ [वरत्वेन](# "क.ख. ङ.च. छ.झ. ढ. वरारोहे।") अस्मात्पुत्रो भविष्यति।  
पुण्यात्मा सर्वधर्मज्ञो विष्णुतेजःपराक्रमः॥८॥**

**एतत्ते सर्वमाख्यातं यथा त्वं परिपृच्छसि।  
अयं भर्ता तव श्रेष्ठो भवेद्देवि न संशयः॥९**

**[सुशङ्खस्यापि](# "क. ख. ङ.च.छ.ढ. सुसखस्या।") यः शापो दृथा सोऽपि भविष्यति।  
एवं जाते महाभागे पुत्रे धर्मप्रचारिणि॥१०॥**

**भविष्यति सुखं भद्रे सत्यं सत्यं वदाम्यहम्।  
सुक्षेत्रे कर्षको यादृग्बीजं वपति तत्परः॥११॥**

**स तथा भुञ्जते देवि यथा बीजं तथा फलम्।  
अन्यथा नैत्र जायेत तत्सर्व सदृशं भवेत्॥१२॥**

**अयमेव महाभागस्तपस्वी पुण्यवीर्यवान्।  
अस्य वीर्यात्समुत्पन्नो ह्यस्यैव गुणसंपदा॥१३॥**

**युक्तः पुत्रो महातेजाः सर्वधर्मभृतां वरः।  
भविष्यति महाभागो युक्तात्मा योगतत्त्ववित्॥१४॥**

**एवं हि वाक्यं सुनिशम्य बाला रम्भाप्रयुक्तं शिवदायकं तत्।  
विचिन्त्य बुद्ध्या [हि](# "क. ख. ङ.च.छ.झ. ढ. हि मुनीथया तदा तत्त्वार्थमेतत्परि ।") सखीमुखोद्गतं मेनेऽथ सर्व परिसत्यमेव हि॥१५॥**

इति श्रीमहापुराणे पाद्मे भूमिखण्डे वेनोपाख्याने चतुस्त्रिंशोऽध्यायः॥३४॥  
**आदितः श्लोकानां समष्ट्यङ्काः—५००५  
———————**

अथ पश्चत्रिंशोऽध्यायः।  
**———————**

सुनिथोवाच—

**सत्यमुक्तं त्वया भद्र एवमेतत्करोम्यहम्।  
अनया विद्यया विप्रं मोहयिष्यामि नान्यथा॥१॥**

**साहाय्यं देहि मे पुण्यं येन गच्छामि सांप्रतम्।  
एवमुक्ता तया रम्भा तामुवाच [यशस्विनी](# "क. ख.ङ. च.छ.झ.ढ. मनस्विनीम् ।")॥२॥**

**कीदृशं दद्मि साहाय्यं तत्त्वं कथय भामिनि।  
दूतत्वं गच्छ मे भद्र एनं प्रति सुसांप्रतम्॥३॥**

**एवमुक्त्वा तु सा रम्भां विरराम सुलोचना।**   
**एवमेतत्प्रतिज्ञातं रम्भया देवभार्यया॥४॥**

**करिष्ये तव साहाय्यमादेशो मम दीयताम्।  
सद्भावेन विशालाक्षी रूपयौवनशालिनी॥५॥**

**मायया दिव्यरूपा सा संबभूत्र वरानना।  
रूपेणाप्रतिमा लोके मोहयन्ती जगत्रयम्॥६॥**

**मेरोश्चैव महापुण्ये शिखरे चारुकन्दरे।  
नानाधातुसमाकीर्णे [नानारत्नोपैशोभिते](# "क. ख. ङ.च. छ. झ. ढ. ")॥७॥**

**देववृक्षैः समाकीर्णे बहुपुष्पोपशोभिते।  
\[देववृन्दसमाकीर्णे गन्धर्वाप्सरसेविते\]॥८॥**

**मनोहरे सुरम्ये च शीतच्छायासमाकुले।  
चन्दनानामशोकानां तरूणां चारुहासिनी॥९॥**

**दोलायां सा समारूढा सर्वशृङ्गारशोभिता।  
कौशेयेन सुनीलेन राजमाना वरानना॥१०॥**

**[अतीवशोभमानेन](# "क. ख. ङ. च. छ. झ. बन्धूकपुष्पवर्णेन ।") कञ्चुकेन द्विजोत्तमाः।  
सर्वाङ्गसुन्दरी बाला [वीणावादनतत्परा](# "क. ख. ङ. च. छ. झ. ड. ढ. णातालकराविला । गां ।")॥११॥**

**गायमाना वराङ्गी तं [सुस्वर](# "क. ख. ग. घ. ङ. च. छ. झ. ट. ढ. रं विश्वमों ।")सुविमोहनम्।  
ताभिः परिवृता बाला सखीभिः सुमनोहरा॥१२॥**

**[अङ्गस्तु](# "क. ख. ङ. च. छ. झ. ढ. तुङ्गस्तु ।") कन्दरे पुण्य एकान्ते ध्यानमास्थितः।  
कामक्रोधविहीनस्तु ध्यायमानो जनार्दनम्॥१३॥**

**स श्रुत्वा सुस्वरं गीतं मधुरं सुमनोहरम्।  
तालमानक्रियोपेतं सर्वसत्त्वविकर्षणम्॥१४**

**[ध्यानाञ्चलितचित्तस्तु](# "क. ग. घ. ङ. च. छ. झ.ट. ड. ढ. श्चचालतेजस्वीमा।") मायागीतेन मोहितः।  
समुत्थायाऽऽसनाचूर्ण पश्यमानो मुहुर्मुहुः॥१५॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. ग. घ. ङ. च. छ. झ. ट. ड. ढ. पुस्तकस्थः ।



**जगाम तत्र वेगेन मायाचालितमानसः।  
दोलासंस्थां विपश्यैव वीणादण्डकधारिणीम्॥१६॥**

**हास्यमानां सुगायन्तीं पूर्णचन्द्रनिभाननाम्।  
मोहितस्तेन गीतेन रूपेणापि महायशाः॥१७॥**

**तस्या लावण्यभावेन मन्मथस्य शराहतः।  
आकुलव्याकुलो जातो मुनिपुत्रो द्विजोत्तमाः॥१८॥**

**प्रलपत्यतिमोहेन जृम्भते च पुनः पुनः।  
स्वेदः कम्पोऽथ संतापस्तस्याङ्गे जायते क्षणात्॥१९॥**

**मुह्यते च महामोहैग्र्लानः स्खलितमानसः।  
[वेपमानस्ततः](# "क. ख. ङ. च. छ. झ. ढ. स्ततस्तुङ्गो दू।") शुष्को दूयमानः समागतः॥२०॥**

**तामालोक्य विशालाक्षीं मृत्योः कन्यां यशस्विनीम्।  
अथोवाच महात्मा स सुनीथां चारुहासिनीम्॥२१॥**

**का त्वं कस्य वरारोहे सखीभिः परिवारिता।  
केन कार्येण संप्राप्ता केन त्वं प्रेषिता वनम्॥२२॥**

**तवाङ्गं सुन्दरं सर्व समाभाति वरानने।  
समाचक्ष्व ममाद्यैव प्रसादसुमुखी भव॥२३॥**

**मायामोहेन संमुग्धस्तस्याः कर्म न विन्दति।  
मार्गणैर्मन्मथस्यापि परिविद्धो महामुनिः॥२४॥**

**एवंविधं महद्वाक्यं समाकर्ण्य [महामतेः](# "क.ख.च.छ.झ. महामुनेः ।")।  
नोवाच किंचित्सा विप्रं समालोक्य सखीमुखम्॥२५॥**

**रम्भायाः सा सुनीथा तु संज्ञया परितोषिता।  
समुवाच ततो रम्भा सादरं तं द्विजोत्तमम्॥२६॥**

**इयं कन्या महाभागा मृत्योश्चापि महात्मनः।  
सुनीथा सुप्रसिद्धेयं सर्वलक्षणसंयुता॥२७॥**

**पतिमन्वेषते बाला धर्मवन्तं तपोनिधिम्।  
शान्तं दान्तं महाप्राज्ञं वेदविद्याविशारदम्॥**

**तामुवाच ततस्त्वङ्गो रम्भामप्सरसां वराम्।  
मया चाऽऽराधितो विष्णुः सर्वविश्वमयो हरिः॥२९॥**

**तेन दत्तो वरो मह्यं पुत्राख्यः सर्वसिद्धिदः।  
तन्निमित्तमहं भद्रे सुतार्थ नित्यमेव च॥३०**

**कस्यचित्पुण्यवीर्यस्य कन्यामेकामचिन्तयम्।  
सदैवाहं न पश्यामि सुशुभामात्मनः कचित्॥३१॥**

**इयं धर्मस्य वै कन्या धर्माचारा वरानना।  
मामेव हि भजत्वेषा यदि कान्तमिहेच्छति॥३२॥**

**यं यमिच्छेदियं बाला तं तं दद्मि न संशयः।  
देयं वाऽदेयमेवापि त्वस्याः संगमकारणात्॥३३॥**

**एवमेव त्वया [देयं](# "क.ख.ग. घ. ङ. च. छ. झ. ट. ड. ढ. यं श्रूयतां द्विजसत्तम । रम्भोवाच—एषा ।") रम्भोवाच द्विजोत्तमम्।  
\[ विमेन्द्र त्वं शृणुष्वैव मम वाक्यं च सांप्रतम्॥३४॥**

**एषा नैव त्वया त्याज्या धर्मपत्नी सदैव हि।  
अस्या दोषगुणौ चैव ग्राह्यौ नैव कदा त्वया॥**

**इत्यर्थे प्रत्ययं विप्र प्रत्यक्षं परिदर्शय॥३५॥**

**स्वहस्तं देहि विप्रेन्द्र सत्यप्रत्ययदायकम्।  
एवमस्तु मया दत्तो ह्यस्या हस्तो न संशयः॥३६॥**

सूत उवाच—

**एवं संबन्धिकं कृत्वा सत्यप्रत्ययकारकम्।  
गान्धर्वेण विवाहेन सुनीथामुपयेमित्रान्॥३७॥**

**तस्मै दत्त्वा सुनीथां तां रम्भा हृष्टेन चेतसा।  
सा तां चाऽऽमन्त्रयित्वा वै गता गेहूं स्वकं पुनः॥३८॥**

**प्रहृष्टचेतसः सख्यः स्वस्थानं प्रतिजग्मिरे।  
गतासु तासु सर्वासु सखीषु द्विजसत्तमः॥३९॥**

**[रेमे](# "क. ख. ङ. च. छ. झ. ढ. मे तुङ्ग' ।")त्वङ्गस्तया साथै प्रियया भार्यया सह।  
तस्यामुत्पाद्य पुत्रैकं सर्वलक्षणसंयुतम्॥४०॥**

**चकार नाम तस्यैवं वेनाख्यं तनयस्य हि।  
ववृधे स महातेजाः सुनीथातनयस्तदा॥४१॥**

**वेदशास्त्रमधीत्यैव धनुर्वेदं गुणान्वितम्।  
सर्वासां सोऽपि मेधावी विद्यानां [पारमेयिवान्](# "क.ख.ङ.च.छ.झ.ढ. 'न् । तुङ्गस्य ।")॥४२॥**

**स तस्य तनयो वेनः शिष्टाचारेण वर्तते।  
स वेनो ब्राह्मणश्रेष्ठाः क्षत्राचारपरोऽभवत्॥४३॥**

**दिवि चेन्द्रो यथा भाति सर्वतेजःसमन्वितः।  
स भात्येवं महाप्राज्ञः स्ववलेन पराक्रमैः॥४४॥**

———————————————————————————————————————————————————

\* एतच्चिह्नान्तर्गतोऽयं पाठो झ. पुस्तकस्थः ।



**नारुषस्यान्तरे प्राप्ते वैवस्वतसमागते।  
प्रजापालं विना लोके प्रजाः सीदन्ति वै सदा॥४५॥**

**ऋषयो धर्मतस्वज्ञाः प्रजाहेतोस्तपोधनाः।  
चिन्तयन्ति महीपालं धर्मज्ञं सत्यपण्डितम्॥४६॥**

**तं वेनमेव ददृशुः [संपद्मं](# "क. ख. ङ. ट. ड. न्नं लक्षणैर्गुणः ।") सर्वलक्षणैः।  
प्राजापत्ये [पदे](# "क. ख. ङ. च. छ.ढ. दे पुष्ये अभ्यं ।") चैनमभ्यषिञ्चन्द्रिजोत्तमाः॥४७॥**

**अभिषिक्ते [महाभाग](# " क. ख. ङ. च. छ. झ. ढ. गे तुङ्ग ।")त्वङ्गपुत्रे तदा नृपे।  
ते प्रजापतयः सर्वे जग्मुस्ते च तपोवनम्॥४८॥**

**गतेषु तेषु सर्वेषु वेनो राज्यं करोति सः॥४९॥**

सूत उवाच—

**सा सुनीथा सुतं दृष्ट्वा सर्वराज्यप्रसाधकम्।  
विशङ्कते प्रभावेन शापात्तस्य महात्मनः॥५०॥**

**ममापत्यो महाभागो [धर्मात्मा](# "क. ख. ङ. च. छ. झ. ढ. धर्मत्राता भं ।") संभविष्यति।  
इत्येवं चिन्तयेन्नित्यं पूर्वपापाद्विशङ्किता॥५१॥**

**धर्माङ्गानि सुपुण्यानि सुताङ्गे परिदर्शयेत्।  
सत्यभावादिकान्पुण्यान्गुणान्सा वै प्रकाशयेत्॥५२॥**

**इत्युवाच सुतं सा हि चाहं धर्मसुता सुत।  
पिता ते धर्मतत्त्वज्ञस्तस्माद्धर्म समाचर॥५३॥**

**इत्येवं बोधयेन्नित्यं पुत्रं वेनं तदा सती।  
मातापित्रोस्तयोर्वाक्यं प्रज्ञायुक्तं स पालयेत्॥५४॥**

**एवं वेनः प्रजापालः संजातः क्षितिमण्डले।  
लोकाः सुखेन जीवन्ति प्रजा धर्मेण रञ्जिताः॥५५॥**

**एवं राज्यप्रभावं तु वेनस्यापि महात्मनः।  
धर्मप्रभावा वर्तन्ते तस्मिशासति पार्थिवे॥५६॥**

इति श्रीमहापुराणे पाद्मे भूमिखण्डे वेनोपाख्‌याने पञ्चत्रिंशोऽध्यायः॥३५॥

**आदितः श्लोकानां समष्ट्यङ्काः—५०६१**

———————  
अथ षट्त्रिंशोऽध्यायः।  
———————

ऋषय ऊचुः—

**एवं वेनस्य वै राज्ञः सृष्टिरेव महात्मनः।  
धर्माचारं परित्यज्य कथं पापे मतिर्भवेत्॥१॥**

सूत उवाच—

**ज्ञानविज्ञानसंपन्ना मुनयस्तत्त्ववेदिनः।  
शुभाशुभं वदन्त्येनं तन्न स्यादिह चान्यथा॥२॥**

**तप्यमानेन तेनापि सुशङ्गेन महात्मना।  
दत्तः शापः कथं विप्रा न यथात्रच्च जायते॥**

**वेनस्य पातकाचारं सर्वमेव वदाम्यहम्॥३॥**

**७ तस्मिशासति धर्मज्ञे प्रजापाले महात्मनि।  
पुरुषः [कश्चिदायातो](# " क. ख. ङ. च. झ. ढ. यातः पद्मलि । छ.'यातश्छ्यालें ।") ब्रह्मलिङ्गधरस्तदा॥४॥**

**नग्नरूपो महाकायः सितमुण्डो महाप्रभः।  
मार्जनीं शिखिपत्राणां कक्षायां स हि धारयन्॥५॥**

**गृहीत्वा पानपात्रं च नालिकेरमयं करे।  
पठमानो मरुच्छास्त्रं [वेर्देशास्त्रविदूषकम्](# "क. ख. ग. घ. ङ. च. छ. झ. ढ. 'दधर्मवि ।")॥६॥**

**यत्र वेनो महाराजस्तत्रोपायात्वरान्वितः।  
सभायां तस्य वेनस्य प्रविवेश स पापवान्॥७॥**

**तं दृष्ट्वा समनुमाप्तं वेनः प्रश्नं तदाऽकरोत्।  
भवान्को हि समायात ईदृश्रूपधरो मम॥८॥**

**सभायां वद मामत्र तूर्ण कस्मात्समागतः।  
को वेषः किं तु ते नाम को धर्मः कर्म किं तत्र॥९॥**

**को वेदस्ते क [आचार](# "क. ख. ङ. च. छ. झ. ड. ढ.")को नयः का प्रभावना।  
किं ज्ञानं कः प्रभावस्ते किं सत्यं धर्मलक्षणम्॥१०॥**

**तत्त्वं सर्व समाचक्ष्व ममाग्रे सत्यमेव च।  
श्रुत्वा वेनस्य तद्वाक्यं पापो वाक्यमुदाहरत्॥११॥**



पाप उवाच—

**करोष्येवं वृथा [भावं](# "क. ख. ङ. च. छ झ. ढ. राज्यं ।") महामुढो न संशयः।  
अहं धर्मस्य सर्वस्त्रमई पूज्यतमः सुरैः॥१२॥**

**अहं ज्ञानमहं सत्यमहं धाता सनातनः।  
अहं धर्म अहं मोक्षः सर्वदेवमयो ह्यहम्॥१३॥**

**ब्रह्मदेहात्समुद्भूतः सत्यसंधोऽस्मि नान्यथा।  
जिनरूपं विजानीहि सत्यधर्मकलेवरम्॥**

**मम रूपं हि ध्यायन्ति योगिनो ज्ञानतत्पराः॥१४॥**

वेन उवाच—

**तत्रैव [कीदृशो](# "क. ख. ङ. च. छ. झ. ड. दृशं कर्मं किं।") धर्मः किं ते दर्शनमेव च।  
किमाचारो वदस्वैहि इत्युक्तं तेन भूभुजा॥१५॥**

पाप उवाच—

**अर्हन्तो देवता यत्र निर्ग्रन्थो गुरुरुच्यते।  
दया वै परमो धर्मस्तत्र मोक्षः [प्रदृश्यते](# "क. ख. ङ. च. छ. झ. ")॥१६॥**

**ईदृशोऽस्मिन्न संदेह आचारं प्रवदाम्यहम्।  
यजनं याजनं नापि वेदाध्ययनमेव च॥१७॥**

**नास्ति संध्या तपो दानं स्वधास्वाहाविवर्जितम्।  
हव्यकव्यादिकं नास्ति नास्ति यज्ञादिका क्रिया॥१८॥**

**पितॄणां तर्पणं नास्ति नातिथिर्वैश्वदेविकम्।  
[कृष्णस्य](# "क. ख. ङ. च. छ. झ. ढ. क्षपणस्य वरा पूं।") न तथा पूजो ह्याईन्तध्यानमुत्तमम्॥१९॥**

**[एवं](# "ञ. जा अर्हे तु ध्या ।") धर्मसमाचारो जैनमार्गे प्रदृश्यते।  
एतत्ते सर्वमाख्यातं जैनधर्मस्य लक्षणम्॥२०॥**

वेन उवाच—

**वेदे मोक्तो यथा धर्मो यत्र यज्ञादिकाः क्रियाः।  
पितॄणां तर्पणं श्राद्धं वैश्वदेवं न दृश्यते॥ २१॥**

**न दानं न तपो वाऽस्ति किं वै धर्मस्य लक्षणम्।  
वद सत्यं ममाग्रे त्वं दयाधर्मश्च कीदृशः॥ २२॥**

पाप उवाच—** **

**[पञ्चतत्त्ववृद्धोऽयं](# "ञ. प्रमेयोऽयं ।") प्राणिनां काय एव च।  
[आत्मा](# "क. ख. च. त्मावपुःस्वं ।")वायुस्वरूपोऽयं तेषां नास्ति प्रसङ्गता॥२३॥**

**यथा जलेषु भूतानामपि [सङ्गमैवेहि](# "ञ. मनो हि।") तत्।  
जायते बुबुदाकारं तद्वद्भूतसमागमः॥२४॥**

**पृथ्वीभावो रजःस्थस्तु चाऽऽपस्तत्रैव संस्थिताः।  
ज्योतिस्तत्र प्रदृश्येत [वार्युरावर्तते](# "ञ. युना वर्तितं पृथक् । आ।") च त्रीन्॥२५॥**

**[आकाशमादृणोत्पश्चाद्बुद्बुदत्वं](# "ञ. वात्तच्युयुद्ध्यर्थ प्र० ।") प्रजायते।  
अप्सु मध्ये प्रभात्येव सुतेजो वर्तुलं परम्॥२६॥**

**क्षणमात्रं प्रदृश्येत तत्क्षणं नैव दृश्यते।  
तद्वद्भूतसमायोगः सर्वत्र परिदृश्यते॥२७॥**

**अन्तकाले प्रयात्यात्मा पञ्च पञ्चसु यान्ति ते।  
मोहमुग्धास्ततो मर्त्या वर्तन्ते च परस्परम्॥२८॥**

**श्राद्धं कुर्वन्ति मोहेन क्षयाहे पितृतर्पणम्।  
काऽऽस्ते मृतः समश्नाति कीदृशोऽसौ [नरोत्तमः](# "क. ख. ङ. च. छ. झ. नृपोत्तम ।")॥२९॥**

**किं ज्ञानं कीदृशं कार्य केन दृष्टं वदस्व नः।  
मिष्टमन्नं प्रभुक्त्वा तु तृप्ति यान्ति च ब्राह्मणाः॥३०॥**

**कस्य श्राद्धं प्रदीयेत सा तु श्रद्धा निरर्थिका।  
अन्यदेवं प्रवक्ष्यामि वेदानां कर्म दारुणम्॥३१॥**

**यदाऽतिथिगृहं [याति](# "क. ख. ङ. च. छ. झ. ढ. 'ति महोक्षं पचते द्विजः । अजं दा राजरा ।") भोजनं लभते ध्रुवम्।  
तदा चाऽऽहत्य राजेन्द्र अतिथिं परिभोजयेत्॥३२॥**

**अश्वमेधे मखे त्वश्वं गोमेधे वृषमेव च।  
नरमेधे नरं राजन्वाजपेये तथा ह्यजम्॥३३॥**

**राजसूये महाराज प्राणिनां घातनं बहु।  
पुण्डरीके गजं हन्याद्गजमेधे तु कुञ्जरम्॥३४॥**

**सौत्रामण्यां पशुं [मेध्यमेवमेव](# "क. ख. ङ. च. छ. झ. ड. ढ. मेधे मेषमेव ।") प्रदृश्यते।  
नानारूपेषु सर्वेषु श्रूयतां नृपनन्दन॥३५॥**



**नानाजातिविशेषाणां पशूनां घातनं [स्मृतम्](# "क. ख. ङ. च. छ. ढ. म् । पश्वाद्धि ।")।  
कस्माद्धि दीयते दानं किं [नु](# "क. ख. च. न ।") दानस्य [लक्षणम्](# "क. म् । तदन्ननुत्थितं ज्ञेयं क्रियते भूरिभों ।")॥३६॥**

**न दत्तमुत्कर्ट शेयं क्रियते यदि भोजनम्।  
अत्यन्तदोषहीनांस्तान्हिसन्ति यान्महामखे॥३७॥**

**तत्र किं दृश्यते धर्मः किं फलं तत्र भूपते।  
पशूनां मारणं यत्र निर्दिष्टं वेदपण्डितैः॥३८॥**

**[तस्मद्विनष्टधर्म](# "क.ख.ङ. च. छ. झ. 'स्माद्धि तत्र वै धर्मे न० ।") च न पुण्यं मोक्षदायकम्।  
दयां विना हि यो धर्मः स धर्मो विफलायते॥३९॥**

**जीवानां पालनं यत्र तत्र धर्मो न संशयः।  
स्वाहाकारः स्वधाकारस्तपः [सद्योऽभिजायते](# "क. ख. ङ. च. छ. झ. सत्यो नृपोतम। दं ।")॥४०॥**

**दयाहीनं निष्फलं स्यान्नास्ति धर्मस्तु तत्र हि।  
एते वेदा अवेदाः स्युर्दया यत्र न विद्यते॥४१॥**

**दयादानपरो नित्यं जीवमेव प्ररक्षयेत्।  
चाण्डालो वा स शूद्रो वा स वै ब्राह्मण उच्यते॥४२॥**

**ब्राह्मणो निर्दयो यो वै पशुघातपरायणः।  
स वै सुनिर्दयः पापी कठिनः क्रूरचेतनः॥४३॥**

**वचनैः कथ्यते [बेदः](# "ख वेदो न वे' ।") स वेदो ज्ञानवर्जितः।  
यत्र ज्ञानं [भवेन्नित्यं](# "क. ख. ग. घ. ङ. च. छ. झ. ट. ड. ढ. 'त्यं तत्र वे ।") स वै वेदः प्रतिष्ठितः॥४४॥ **

**दयाहीनेषु वेदेषु विप्रेषु च महामते।  
नास्ति सत्यं क्रिया तत्र वेदविप्रेषु वै कदा॥४५॥**

**वेदा अवेदा राजेन्द्र ब्राह्मणाः सत्यवर्जिताः।  
दानस्यापि फलं नास्ति तस्माद्दानं न दीयते॥४६॥**

**यथा श्राद्धस्य वै चिह्न तथा दानस्य लक्षणम्।  
जिनस्यापि च यद्धर्म भुक्तिमुक्तिप्रदायकम्॥४७॥**

**तवाग्रेऽहं प्रवक्ष्यामि बहुपुण्यप्रदायकम्।  
आदौ दया प्रकर्तव्या शान्तभूतेन चेतसा॥४८॥**

**आराधयेद्धदा देवं जिनमेकं चराचरम्।  
मनसा शुद्धभावेन जिनमेकं मपूजयेत्॥४९॥**

**नमस्कारः प्रकर्तव्यस्तस्य देवस्य नान्यथा।  
मातापित्रोस्तु वै पादौ कदा नैवाभिवन्दयेत्॥५०॥**

**अन्येषामेव का वार्ता श्रूयतां राजसत्तम॥५१॥**

वेन उवाच—

**एते विप्राश्च ह्याचार्या गङ्गायाः सरितस्तथा।  
वदन्ति पुण्यतीर्थानि बहुपुण्यप्रदानि च॥**

**तत्कि वदस्व सत्यं मे यदि धर्ममिहेच्छास॥५२॥**

पाप उवाच—

**आकाशाद्वै महाराज सद्यो वर्षन्ति वै घनाः।  
भूमौ हि पर्वतेष्वेव सर्वत्र पतते जलम्॥५३॥**

**तदाप्लाव्य [ततस्तिष्ठनद्यां](# "क. ख. ङ. च. छ. झ. ड. ढ. ष्ठेद्दयां स' ।") सर्वत्र भावयेत्।  
नद्यो जलप्रवाहास्तु तासु तीर्थ श्रुतं कथम्॥५४॥**

**जलाशया महाराज तडागाः सागरास्तथा।  
पृथिव्या धारकाचैव गिरयो ह्यश्मराशयः॥५५॥**

**नास्त्येतेषु च वै तीर्थ [जलैर्जलदमुत्तमम्](#)।  
स्नाने दाने यथा पुण्यं कस्मात्सत्रेषु नैव हि॥५६॥**

**[दृष्ट्रा](# "ञ'ष्ट्वा दाने ।") [स्नानेन](# "ञ. 'न ते सिद्धमबिसि ।") वै सिद्धिर्मीनाः सिध्यन्ति नान्यथा।  
यत्र जीवस्तत्र तीर्थ तत्र धर्मः सनातनः॥ **

**तपोदानादिकं सर्वे पुण्यं तत्र प्रतिष्ठितम्॥५७॥**

**एको जिनः सर्वमयो नृपेन्द्र नास्त्येव धर्म परमं हि तीर्थम्।  
अर्य तु लोके परमस्तु तस्माद्ध्यायस्त्र नित्यं सुसुखो भविष्यास॥५८॥**



**विनिन्य धर्मंसकलं सवेदं दानं सुपुण्यं परियज्ञरूपम्।  
पापस्य भावैर्बहुबोधितो [नृपस्त्वङ्गस्य](# "क.ख.ङ.छ च.छ झ.ढ. पस्तुङ्ग' ।") पुत्रो भुवि तेन पापिना॥५९॥**

इति श्रीमहापुराणे पाद्मे भूमिखण्डे वेनोपाख्याने षट्त्रिंशोऽध्यायः॥३६॥

**आदितः श्लोकानां समष्ट्यङ्काः—५१२०**  
——————

अथ सप्तत्रिंशोऽध्यायः।  
——————

सूत उवाच—

**एवं संबोधितो वेनः पापभावं गतः किल।  
पुरुषेण तेन [पापेन](# "क.ख.ङ.च.झ. जैनेन ।") महापापेन मोहितः॥१॥**

**नमस्कृत्य ततः पादौ तस्यैव च दुरात्मनः।  
वेदधर्म परित्यज्य [सत्यधर्मादिकां](# "क.ख.ङ च. छ.झ. ढ. 'त्यपुण्यादि ।") क्रियाम्॥२॥**

**सुयज्ञानां निवृत्तिः स्याद्वेदानां हि तथैव च।  
[पुण्यशास्त्रर्मयो](# "क. ख. ङ. च.छ झ.ढ. 'मयं धर्म तदा नैव प्रवर्तितम् । सः ।") धर्मस्तदा तैरप्रवर्तितः॥३॥**

**सर्वपापमयो लोकः संजातस्तस्य शासनात्।  
तेन यज्ञाश्च वेदाश्च धर्मशास्त्रार्थमुत्तमम्॥४॥**

**न दानाध्ययनं विप्रास्तस्मिञ्शासति पार्थिवे।  
एवं धर्मप्रलोपोऽभून्महत्पापं प्रवर्तितम्॥५॥**

**[अङ्गेन](# "क.ख.ङ.च.छ. झ. ढ. तुङ्गेन ।") वार्यमाणस्तु \[\*चान्यथा कुरुते भृशम्।  
पितुः पादौ ननामाथ मातुश्चैव दुरात्मवान्॥६॥**

**सनकस्यापि विप्रस्य [हैहमेकः](# "ङ. छ. झ. अयने ।") प्रतापवान्।  
पित्रा निवार्यमाणश्च\] मात्रा चैत्र दुरात्मवान्॥७॥**

**न करोति शुभं पुण्यं तीर्थदानादिकं तथा।  
आत्मभावं स्वरूपं च बहुकालं महायशाः॥८॥**

**पुनः पुनर्विचार्यैव कस्मात्पापी त्वजायत।  
\[ तुङ्गः प्रजापतेः पुत्रो वंशलाञ्छनमागतम् \]॥९॥**

**ततः पप्रच्छ [धर्मात्मा](# "क.ख.ग.घ. ङ. च. छ. झ. ट. ड. ढ. 'त्मा सुतां मृत्योर्महात्मनः । क ।")राजा मधुरमेव च।  
[कस्माद्दोषात्समुत्पन्नो](# "क.ख.ङ.च.छ.झ ढ. कस्य दोषा ।") वद सत्यं मम प्रिये॥१०॥**

[सुनीथोवाच](# "क.ख.ग. 'च—पूर्वमेव सुवृत्तान्तमात्मनः पुण्यवादिनी ॥ समाचष्टे तदाऽङ्गाय मम दोषान्महामते ॥ संजात ईदृशः पुत्रो महापापी द्विजोत्तम ॥ ब्रीडमाना समाभाष्य भर्तारं भयविह्वला ॥ समाकर्ण्य महातेजास्तया सह वनं ययौ ॥ गते तस्मिन्महाभागे सभार्ये च वनं तदा ॥ अं ।")—

**बाल्ये कृतं मया पापं सुशङ्खस्य महात्मनः।  
तपसि संस्थितस्यापि नान्यत्किचित्कृतं मया॥११॥**

**शप्ताऽहं कुप्यता तेन दुष्टा ते संततिर्भवेत्।  
इति जाने महाभाग तेनायं दुष्टतां गतः॥१२॥**

**तच्छ्रुत्वा वचनं राजा दिष्टमेवान्वपद्यत।  
अथ सप्तषेयस्तत्र वेनपाश्वे समागताः॥**

**समाश्वास्य ततः प्रोचुरङ्गस्य तनयं प्रति॥****१३॥**

ऋषय ऊचुः—

**मा चेन साहसं कार्षीः प्रजापालो भवानिह।  
त्वयि [सर्वमिदं](# "ड. 'दं राजंन्नलो ।") लोकं त्रैलोक्यं सचराचरम्॥१४॥**

**धर्माधर्मात्मकं राजन्सकलं हि प्रतिष्ठितम्।  
पापकर्म परित्यज्य धर्मकर्म समाचर॥१५॥**

**एवमुक्ते तु तैर्वाक्ये प्रहसन्वाक्यमब्रवीत्॥१६॥**

—————————————————————————————————————————

\* एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः।  
+एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः।



वेन उवाच—

**अहमेव परो [धर्मोऽहमेवाईः](# "ग. ट. ड. 'मों अहमेव सः ।") सनातनः।  
अहं धाता ह्यहं गोप्ता [त्वहं](# "क. ख. ङ.च. छ. ड. ढ. 'हं वेदार्थ एत्र ।") वै सत्यमेव च॥१७॥**

**\[\*अई [धर्मो](# "ग. घ. ट. 'प्यो यश्च थे।") महापुण्यो जैनधर्मः सनातनः।  
मामेव कर्मणा विप्रा भजध्वं धर्मरूपिणम्॥१८॥**

ऋषय ऊचुः—

**ब्राह्मणाः क्षत्रिया वैश्यास्त्रयो वर्णा द्विजातयः।  
सर्वेषामेव वर्णानां श्रुतिरेषा सनातनी॥१९॥**

**वेदाचारेण वर्तन्ते तेन जीवन्ति जन्तवः।  
ब्रह्मवंशात्समुद्भूतो भवान्ब्राह्मण एव च॥२०॥**

**पश्चाद्राजा पृथिव्यां तु संजातः ख्यातविक्रमः।  
राज्ञः पुण्येन राजेन्द्र सुखं जीवन्ति वै [प्रजाः](# "ङ.छ. झ. ट द्विजाः ।")॥२१॥**

**राज्ञः पापेन नश्यन्ति तस्मात्सत्यं समाचर।  
समादृतस्त्वया धर्मः कृतश्चापि नराधिप॥२२॥**

**तस्मात्रेतायुगस्यायं द्वापरस्य तथा न हि।  
कलेश्चैव [प्रदेशे](# "क. ख. च. छ. झ. ट. ड. प्रवेशे ।") तु वर्तयिष्यन्ति मानवाः॥२३॥**

**जैनधर्म समाश्रित्य सर्वे पापप्रमोहिताः।  
वेदाचारं परित्यज्य पापं यास्यन्ति मानवाः॥२४॥**

**\['पापस्य मूलमेवं वै जैनधर्म न संशयः।  
अनेन मुग्धा राजेन्द्र महामोहेन पातिताः॥२५॥**

**मानवाः\] पापसंघातास्तेषां नाशाय नान्यथा।  
भविष्यत्येव गोविन्दः सर्वपापापहारकः॥२६॥**

**म्लेच्छरूपं समाश्रित्य संहरिष्यति पातकान्।  
पापेषु संगतेष्वेवं म्लेच्छनाशाय वै पुनः॥२७॥**

**कल्किरेव स्वयं देवो भविष्यति न संशयः।  
व्यवहारं कलेश्चैव त्यज पुण्यं समाश्रय॥**

**वर्तयस्व हि देहेन प्रजापालो भव स्वयम्॥२८॥**

वेन उवाच—

**अहं ज्ञानवतां [श्रेष्ठो](# "क. ख. ङ. च. छ. श्रेष्ठः सर्वे ज्ञातं मया इह । यो। ड. श्रेष्ठः सर्वज्ञानं हि मे द्वि ।") विश्वज्ञानं च वै द्विजाः।  
योऽन्यथा वर्तते चैव स दण्ड्यो भवति ध्रुवम्॥२९॥**

**[अत्यर्थ](# "क. ख. ङ. च. छ. झ. ढ. अत्यन्तं ।") भाषमाणं तं राजानं पापचेतसम्।  
कुपितास्ते महात्मानः [सर्वे](# "क. ख. ङ. च. छ. झ. ड. ढ. सप्तैते ब्र' ।") वै ब्रह्मणः सुताः॥३०॥**

**कुपितेष्वेव विप्रेषु वेनो राजा महात्मसु।  
तेषां शापभयाञ्चैव वल्मीकं प्रविवेश ह॥३१॥**

**अथ ते मुनयः कुद्धा वेनं पश्यन्ति सर्वतः।  
तैर्ज्ञातं न प्रनष्टं तु वल्मीकस्थं तु सांप्रतम्॥३२॥**

**बलादानिन्युस्ते विप्रा क्रूरं तं पापचेतसम्।  
दृष्ट्वा च पापकर्माणं मुनयः सुसमाहिताः॥३३॥**

**सव्यं [पाणि](# "क. ख. ङ. च. छ. झ. ढ. जानुं ।") ममन्थुस्ते भूपस्य जातमन्यवः।  
तस्माज्जातो महाह्रस्वो नीलवर्णो भयंकरः॥३४॥**

**बर्बरो रक्तनेत्रस्तु बाणपाणिर्धनुर्धरः।  
सर्वेषामेव पापानां निषादानां बभूव ह॥३५॥**

**धाता पालयिता राजा म्लेच्छानां तु विशेषतः।  
तं दृष्ट्वा पापकर्माणमृषयस्तु महामते॥३६॥**

**ममन्युर्दक्षिणं पाणि वेनस्यापि दुरात्मनः।  
तस्माज्जज्ञे महात्माऽसौ येन दुग्धा वसुंधरा॥३७॥**

**पृथुर्नाम महाप्राज्ञो राजराजो महाबलः।  
तस्य पुण्यप्रसादाच्च वेनो धर्मार्थकोविदः॥३८॥**

**चक्रवर्तिपदं भुक्त्वा प्रसादात्तस्य चक्रिणः।**  
**जगाम वैष्णवं लोकं तद्विष्णोः परमं पदम्॥३९॥**

इति श्रीमहापुराणे पाद्मे भूमिखण्डे वेनोपाख्याने सप्तत्रिंशोऽध्यायः॥३७॥  
**आदितः श्लोकानां समष्ट्यङ्काः—५१५९**

**—————————————————————————————————————————**

\* एतच्चिह्नान्तर्गतोऽयं पाठः क. ख. च. छ. ड. पुस्तकस्थः।  
+एतच्चिह्नान्तर्गतः पाठो ग. घ. पुस्तकस्थः।



*अथाष्टात्रिंशोऽध्यायः।*

ऋषय ऊचुः—

**कथं वेनो गतः स्वर्ग पापं कृत्वा सुदारुणम्।  
तत्त्वतो विस्तरेणापि वद सत्यवतां वर॥१॥**

सूत उवाच—

**ऋषीणां पुण्यसंसर्गात्संभाषाच्च द्विजोत्तमाः।  
कायस्य [मथनात्पापं](# "क. ख. ङ. च. छ. झ. ट. ठ. ढ. पं वहिस्तस्य ।") वदन्त्यस्य विनिर्गतम्॥२॥**

**पश्चाद्वेनः सुपुण्यात्मा ज्ञानं लेभे च शाश्वतम्।  
रेवाया दक्षिणे कूले तपश्चचार स द्विजः॥३॥**

**तृणबिन्दोऋषेश्चैव ह्याश्रमे पापनाशने।  
वर्षाणां च शतं सार्य कामक्रोधविवर्जितः॥४॥**

**[तस्य](# "क.ख.ङ.छ.झ.ढ.तस्योप्रतम् ।") वै तपसा देवः शङ्खचक्रगदाधरः।  
प्रसन्नोऽभून्महाभागा निष्पापस्य नृपस्य वै॥५॥**

**उवाच च प्रसन्नात्मा त्रियतां वरमुत्तमम्॥**

वेन उवाच—

**यदि देव प्रसन्नोऽास देहि मे वरमुत्तमम्।  
अनेनापि शरीरेण गन्तुमिच्छामि त्वत्पदम्॥६॥**

**\[\*पित्रा सार्थ महाभाग मात्रा चैव सुरेश्वर।  
तवैव तेजसा देव तद्विष्णोः परमं पदम् \]॥७॥**

भगवानुवाच—

**क्व गतोऽसौ महामोहो येन त्वं मोहितो नृप।  
लोभेन मोहयुक्तेन तमोमार्गे निपातितः॥८॥**

वेन उवाच—

**यन्मे पूर्वकृतं पापं तेनाहं मोहितो विभो।  
अतो मामुद्धरास्माचं पापाच्चैव सुदारुणात्॥**

**अजप्तव्यमथोपव्यं (?) तद्वदानुग्रहाद्विभो॥९॥**

भगवानुवाच—

**साधु भूप महाभाग पापं ते नाशमागतम्।  
शुद्धोऽसि तपसा च त्वं ततः पुण्यं वदाम्यहम्॥१०॥**

**पुरा वै ब्रह्मणा तात पृष्टोऽहं भवता यथा।  
तस्मै यत्रुदितं वत्स तत्ते सर्व वदाम्यहम्॥११॥**

**एकदा ब्रह्मणा ध्यानस्थितेन नाभिपङ्कजे।  
प्रादुरास तदा तस्य वरदानाय सुव्रत॥१२॥**

**तेन पृष्टं महत्पुण्यं स्तोत्रं पापप्रणाशनम्।  
वासुदेवाभिधानं च सुगतिप्रदमिच्छता॥१३॥**

**स्तोत्राणां परमं तस्मै वासुदेवाभिधं महत्।  
सर्वसौख्यप्रदं नृर्णा पठां जपतां सदा॥**

**उपादिशं महाभाग विष्णुप्रीतिकरं परम्॥१४॥**

**एतत्सर्वंजगद्व्याप्तं मया त्वव्यक्तमूर्तिना।  
अतो मां मुनयः प्राहुर्विष्णुं विष्णुपरायणाः॥१५॥**

**वसन्ति यत्र भूतानि वसत्येषु च यो विभुः।  
स वासुदेवो विज्ञेयो विद्वद्भिरहमादरात्॥१६॥**

**संकर्षति प्रजाश्चान्ते ह्यव्यक्ताय यतो विभुः।  
ततः संकर्षणो नान्ना विशेयः शरणागतैः॥१७॥**

**[इङ्गिते](# "ज.इभी (ति) ते।") कामरूपोऽहं बहु स्यामितिकाम्यया।  
प्रद्युम्न्नोऽहं बुधैस्तस्माद्विशेयोऽस्मि सुतार्थिभिः॥१८॥**

**अत्र लोके विनावेशौ सर्वेशौ हरकेशवौ।  
निरुद्धोऽहं योगषलाग्न केनातोऽनिरुद्धवत्॥१९॥**

**विश्वाख्योऽहं प्रतिजगज्ज्ञानविज्ञानसंयुतः।  
अहमित्यभिमानी च जाग्रश्चिन्तासमाकुलः॥२०॥**

**तैजसोऽहं जगच्चेष्टामयश्चेन्द्रियरूपवान्।  
ज्ञानकर्मसमुद्रिक्तः स्वभावस्थां गतो ह्यहम्॥२१॥**

———————————————————————————————————————————————————

\* एतच्चिह्नान्तर्गतोऽयं पाठः क. ख. ङ. च. छ. झ. ट. ढ. पुस्तकस्थः।



**प्राज्ञोऽहमधिदैवात्मा विश्वाधिष्ठानगोचरः।  
सुषुप्तावास्थितो लोकावुदासीनो विकल्पितः॥२२॥**

**तुरीयोऽहं निर्विकारी गुणात्रस्थाविवर्जितः।  
निर्लिप्तः साक्षिवद्विश्वप्रतिविम्बितविग्रहः॥२३॥**

**चिदाभासश्चिदानन्दश्चिन्मयश्चित्स्वरूपवान्।  
नित्योऽक्षरो ब्रह्मरूपो ब्रह्मन्नेवमवेहि माम्॥२४॥**

भगवानुवाच—

**इत्युक्त्वाऽन्तर्दधे विष्णुः स्वरूपं ब्रह्मणे पुरा।  
सोऽपि ज्ञात्वा जगव्याप्तिं कृतात्मा समभूत्क्षणात्॥२५॥**

**राजंस्त्वमपि शुद्धात्मा पृथोर्जन्मन एव च।  
तथाऽप्याराधय विभुं स्तोत्रेणानेन सुत्रत॥२६॥**

**तुष्टो विष्णुस्तमभ्याह वरं वरय मानद॥२७॥**

वेन उवाच–

**सुगतिं देहि मे विष्णो दुष्कृतात्तारयस्व माम्।  
शरणं त्वां प्रपन्नोऽस्मि कारणं वद सद्गतेः॥२८॥**

[विष्णुरुवाच](# "क. ख. ग. घ. ङ. च. छ. झ. ट. ड. वासुदेव उवाच ।")—

**पूर्वमेत्र महाभाग त्वङ्गेनापि महात्मना।  
अहमाराधितस्तेन तस्मै दत्तो वरो मया॥२९॥**

**प्रयास्यसे महाभाग विष्णोर्लोकमनुत्तमम्।  
कर्मणा स्वेन पूर्वेण पुण्येन नृपनन्दनम्॥३०॥**

**\[\*आत्मार्थे त्वं महाभाग वरमेकं प्रयाचय\]।  
शृणु वेन महाभाग वृत्तान्तं पूर्वसंभवम्॥३१॥**

**तत्र मात्रे पुरा दत्तः शापः क्रुद्धेन भूपते।  
सुशङ्गेन सुनीथायै बाल्ये पूर्व महात्मना॥३२॥**

**ततस्त्वङ्गे वरो दत्तो मयैव विदितात्मना।  
त्वां समुद्धर्तुकामेन सुपुत्रस्ते भविष्यति॥३३॥**

**एवमुक्त्वा तु पितरं तत्राहं गुणवत्सल।  
भवदङ्गात्समुद्भूतः करिष्ये लोकपालनम्॥३४॥**

**दिवीन्द्रो हि यथा भाति तथाऽहं भूतले स्थितः।  
आत्मा वै जायते पुत्र इति सत्यवती श्रुतिः॥३५॥**

**अतस्त्वं सुगतिं वत्स लभिष्यसि वरान्मम।  
गत्यर्थमात्मनो राजन्दानमेकै समाचर॥३६॥**

**यस्त्वां पातकरूपोऽहं सुनीथायाः परंतप।  
अब्रुवं नग्नरूपेण कर्तु त्वां तु विधर्मगम्॥३७॥**

**अन्यथा तु सुशङ्खस्य वाक्यमेवान्यथा भवेत्।  
अतो विधिनिषेधश्च ह्यहमेव नृपोत्तम॥ ३८॥**

**कर्मानुरूपफलदो बुद्ध्यतीतो गुणाग्रह।  
दानमेव परं श्रेष्ठं दानं [सर्वप्रभावकम्](# "क. च. र्वत्र पावनम् ।")॥३९॥**

**तस्मादानं ददस्व त्वं दानात्पुण्यं प्रवर्तते।  
दानेन नश्यते पापं तस्माद्दानं ददस्व हि॥४०॥**

**अश्वमेधादिकैर्यज्ञैर्यजस्व नृपनन्दन।  
भूमिदानादिकं दानं ब्राह्मणेभ्यः शुभावहम्॥४१॥**

**सुदानात्प्राप्यते भोगः सुदानात्प्राप्यते यशः।  
सुदानाज्जायते कीर्तिः सुदानात्थाप्यते सुखम्॥४२॥**

**दानेन स्वर्गमामोति फलं तत्र भुनक्ति च।  
दत्तस्यापि सुदानस्य श्रद्धायुक्तस्य [सर्वदा](# "क.ख.ङ.च.छ.झ. ढ. सत्तम ।")॥४३॥**

**काले प्राप्ते भजेत्तीर्थ [पुण्यस्यापि](# "ख. झ. ढ. 'पि सुदानवः । पा' ।") फलं त्विदम्।  
पात्रभूताय विप्राय [श्रद्धायुक्तेन](# "क.ख.ङ.च.छ.झ.ढ. 'द्धापूतेन ।") चेतसा॥४४॥**

**यो ददाति [महादानं](# " क.ख.ङ.च.छ.ड.ढ. 'नं मयि भावं निवेश्य च । त।") गोभूस्वर्णानपूर्वकम्।  
तस्याहं सकलं दद्मि मनसा यद्यदिच्छति॥४५॥**

इति श्रीमहापुराणे पाद्मे भूमिखण्डे वेनोपाख्यानेऽष्टात्रिंशोऽध्यायः॥३८॥

**आदितः श्लोकानां समष्ट्यङ्काः—५२०४**

**—————————————————————————————————————————**

\* एतच्चिह्नान्तर्गतोऽयं पाठः क. ख. ग. घ. ङ. च. छ. झ. ड. ढ. पुस्तकस्थः।



अथैकोनचत्वारिंशोऽध्यायः।  
———————

वेन उवाच—

**कालस्य तस्य मे ब्रूहि लक्षणं बुद्धिपूर्वकम्।  
\[तीर्थस्यापि च यद्रूपं पात्रस्यापि सुलक्षणम् \]॥१॥**

**दानस्यापि जगन्नाथ [विधिं](# " क. ख. ग.घ. ङ.च.छ.झ.ट.ड.ढ. सर्व।") विस्तरतो वद।  
प्रसादसुमुखो [भूत्वा](# "क.ख.ङ.च.छ.झ.ड.ढ. त्वा दया मे यदि व।") श्रद्धा श्रोतुं प्रवर्तते॥२॥**

[विष्णुरुवाच](# "क.ख.ग.घ.ङ.च.छ. झ.ट.ड.ढ. वासुदेव उवाच।")—

**दानकालं प्रवक्ष्यामि नित्यनैमित्तिकं नृप।  
काम्यं चापि महाराज चतुर्थ प्रायिकं पुनः॥३॥**

**सूर्यस्योदयवेलायां पापं नश्यति सर्वतः।  
अन्धकारादिकानां च घोराणां नाशकारकः॥४॥**

**दिवि सूर्यो ममांशोऽयं [तेजसां](# "क.ख.ङ.च.छ.झ.ड.ढ. जसा मे प्रकल्पितः। त। ग. घ. जसामेव कल्पितः। तः।") कल्पितो निधिः।  
तस्यैव तेजसा दग्धं भस्मतां याति किल्विषम्॥५॥**

**उदयन्तं ममांशं [यो](# "ङ. यो धामचक्रं सुदारुणम्। तत्र मे कथ्यते कालो बहुपुण्यप्रवर्धकः। प्रा०।") दृष्ट्वा दत्ते तु वार्यपि।  
तस्य किं कथ्यते भूप नित्यं पुण्यविवर्धकम्॥६॥**

**प्राप्तायां हि सुवेलायां तस्यां दानं करोति यः।  
स्नात्वाऽभ्यर्च्य [पितृन्देर्वाञ्श्रद्धाभक्तिसमन्वितः](# "ड. वान्दानदाता भवेत्पुनः। य०।")॥७॥**

**यथाशक्तिप्रभावेन [दयायुक्तेन](# "क. ख.ग. घ. ङ.च.ड.ढ. श्रद्धापूतेन।") चेतसा।  
अन्नं फलं पयः पुष्पं वस्त्रं ताम्बूलभूषणम्॥८॥**

**हेमरत्नादिकं चैव तस्य पुण्यमनन्तकम्।  
मध्याह्ने च तथा राजन्नपराहे तथैव च॥९॥**

**मामुद्दिश्य हि यो दद्यात्तस्य पुण्यमनन्तकम्।  
[खानपानादिकं](# "क.ख.ग.घ.ङ.च.छ.झ.ड.ढ. 'कं मिष्टं लेपनाङ्ग तु कुः।") सर्वमिष्टं लेपनकुङ्कुमम्॥१०॥**

**कर्पूरो (रा) दिकमेवापि वस्त्रालंकार भूषणम्।  
अविच्छिन्नं ददात्येवं भोगसौख्यप्रदायकम्॥११॥**

**नित्यकालो मयाऽऽख्यातो दानपूजार्थिनां शुभः।  
अथातः संप्रवक्ष्यामि नैमित्तिकमनुत्तमम्॥१२॥**

**त्रिकालेष्वपि दातव्यं दानमेव न संशयः।  
शून्यं दिनं न कर्तव्यमात्मनो हितमिच्छता॥१३॥**

**यस्मिन्काले प्रदत्तं हि किंचिद्दानं नराधिप।  
तत्प्रभावान्महाप्राज्ञो वहुसामर्थ्यसंयुतः॥१४॥**

**धनाढ्यो गुणवान्युक्तः पण्डितोऽतिविचक्षणः।  
पक्षमासदिनं यावन्न दत्तं [वै](# "ग. घ. वै तदा बहु।तमेव धारयत्येव बुद्ध्या चैव नरोत्तम। स्व।") यदाऽशनम्॥१५॥**

**तावद्वै वारयाम्येनं भक्ष्याच्चैव नरोत्तमम्।  
स्वमलं भक्षितं चैत्र ह्यदत्त्वा दानमुत्तमम्॥१६॥**

**उत्पादयाम्यहं रोगं सर्वभोगनिवारणम्।  
तेषां कायेषु संसृष्टं बहुपीडाप्रदायकम्॥१७॥**

**\['मन्दानलेन संयुक्तं ज्वरं संतापकारकम्।\]  
त्रिकालेषु न दत्ते यो ब्राह्मणेषु सुरेषु च॥१८॥**

**स्वयमश्नाति मिष्टं तु तेन पापं महत्कृतम्।  
प्रायश्चित्तेन रौद्रेण तमेवं [परिशोषयेत्](# "क.ख.ङ.च.छ.झ.ड.ढ. 'शोधयेत्।")॥१९॥**

**उपवासैर्महाराज कायशोषकरादिभिः।  
चर्मकारो यथा चर्भ कुण्डस्योपरि निघृणः॥२०॥**

**शोधयेच्च कषायैश्च [तच्चर्म](# "क.ख.ङ.च.छ.झ.ढ. कुद्रव्यं।") स्फोटयत्यथ।  
तथाऽहं पापकर्तारं शोधयामि न संशयः॥२१॥**

**ओषधीनां प्रयोगैश्च कषायैः कटुकैर्भुवम्।  
उष्णोदकैश्च [संतापैर्वायुरूपेण](# "क. ख. च. ड. 'पैर्विश्वरू'। ग. घ. छ. 'वैर्वेयरू'। ट. पैर्बोधरू। ढ. ") [नान्यर्थ](# "क. ख. ङ. च. छ. झ. था। अन्ये भुअन्ति तस्याग्रे भो।")॥२२॥**

**सुखं [भुङ्गे](# "ग. घ. ट.ड. भुन्नन्ति तस्याग्रे।") ततः सोऽग्रे [भोगान्पुण्यान्मनोनुर्गान्](# "क. ख. ङ. च. छ. झ. न्। किं करोति समर्थश्च न दत्तं दा। ग. घ. ट. न्। किं करोति समर्थः सन्सर्व।")।  
न करोति समर्थः सन्सर्वदानमनुत्तमम्॥२३॥**

———————————————————————————————————————————————————

\* एतच्चिह्नान्तर्गतः पाठः क.ख.ङ.च.छ.झ.ढ. पुस्तकस्थः।  
+एतच्चिह्नान्तर्गतोऽयं पाठः क.ख.ङ.च.छ.झ.ड.ढ. पुस्तकस्थः।



**महता पापरोगेण तमेवं परितापये।  
नित्यकाले हि यद्दत्तमात्मार्थ [दानमथिने](# "ट. 'मश्रुभिः । न ।")॥२४॥**

**न तद्दत्तं हि राजेन्द्र श्रद्धापूतेन चेतसा।  
तथा तांस्तारयाम्येतानुपायैर्दारुणैः किल॥२५॥**

वासुदेव उवाच—

**नैमित्तिकांस्तथा कालान्पुण्यांश्चैव तवाग्रतः।  
प्रवक्ष्यामि नरश्रेष्ठ स्वबुद्ध्या शृणु तत्त्वत्तः॥२६॥**

**अमावास्या महाराज पौर्णमासी तथैव च।  
यदा भवति संक्रान्तिर्व्यतीपातो नरेश्वर॥२७॥**

**वैधृतिश्च तथा प्रोक्ता ह्येकादशी तथा भवेत्।  
महामाघी तथाऽऽषाढी वैशाखी कार्तिकी तथा॥२८॥**

**अमासोमसमायोगे मन्वादिषु युगादिषु।  
गजच्छाया तथा प्रोक्ता पितृक्षयतिथिस्तथा॥२९॥**

**एते नैमित्तिकाः [प्रोक्तास्तवाग्रे](# "क.ख.ङ.च.छ.झ.ट.ड.ढ. ग्रे परिकीर्तिताः । ए।") नृपसत्तम।  
एतेषु दीयते दानं तस्य दानस्य यत्फलम्॥३०॥**

**तत्फलं तु प्रवक्ष्यामि श्रूयतां नृपसत्तम।  
मामुद्दिश्य तु यो भक्त्या ब्राह्मणाय प्रयच्छति॥३१॥**

**तस्याहं निर्विकल्पेन प्रयच्छामि न संशयः।  
महत्सौख्यं महाराज स्वर्गमोक्षादिकं बहु॥३२॥**

**काम्यं कालं प्रवक्ष्यामि दानस्य फलदायकम्।  
व्रतानामेव सर्वेषां \[ देवादीनां तथैव च॥३३॥**

**दानस्य पुण्यकार्ल तं संप्रोक्तं द्विजसत्तमैः।  
आभ्युद‌यिकमेवापि कालं वक्ष्यामि ते [नृप](# "क.ख.ङ.च.छ.झ.ढ. 'प। मखाना' ।")॥३४॥**

**शुभानामेव सर्वेषां\] वैवाहिकमनुत्तमम्।  
पुत्रस्य जातमात्रस्य चौलमौञ्ज्यादिकं तथा॥३५॥**

**प्रासादध्वजदेवानां प्रतिष्ठादिककर्मणि।  
वापीकूपतडागानां गृहारामस्य यत्नतः॥३६॥**

**तदाऽऽभ्युदयिकं प्रोक्तं मातृणां यत्र पूजनम्।  
तस्मिन्काले ददेद्दानं स[र्व](# "ग. घ. ट. ढ. 'र्ववृद्धिप्र' ।")सिद्धिप्रदायक[म्](# "क.ख.ङ.च.छ.झ.ढ. म् । आभ्युदयिकमेवं ते कालं प्रोक्तं द्विजोत्त' ।")॥३७॥**

**त्रिनिधो य स्तु ते कालः प्रोक्तश्चैव नृपोत्तम।  
अन्यच्चैव प्रवक्ष्यामि पापपीडानिवारणम्॥३८॥**

**मृत्युकाले च संप्राप्ते क्षयं ज्ञात्वा नृपोत्तम।  
तत्र दानं प्रदातव्यं यममार्गसुखप्रदम्॥३९॥**

**नित्यनैमित्तिकात्कालात्काम्याभ्युदयिकात्तथा। **  
**अन्त्यः कालः समाख्यातो महाराज तवाग्रतः॥४०॥**

**एते कालाः समाख्याताः स्वकर्मफलदायकाः।  
तीर्थस्य लक्षणं राजन्प्रवक्ष्यामि तत्राग्रतः॥४१॥**

**सुतीर्थानामियं गङ्गा भाति पुण्या सरस्वती।  
रेवा च यमुना तापी तथा चर्मण्वती नदी॥४२॥**

**सरयूर्घर्घरा वेणा पुण्या पापप्रणाशिनी।  
कावेरी कपिला चान्या विशाला विश्वपावनी॥४३॥**

**गोदावरी समाख्याता तुङ्गभद्रा नरोत्तम।  
\['पापानां भीतिदा नित्यं भीमरथी प्रपठ्यते॥४४॥**

**वेदिका कृष्णगङ्गा च ह्यन्याः सरिद्वरोत्तमाः।  
एतासां पुण्यकालेषु सन्ति तीर्थान्यनेकशः॥४५॥**

**ग्रमे वा यदि वाऽरण्ये नद्यः सर्वत्र पावनाः।  
तत्र तत्र प्रकर्तव्याः स्नानदानादिकाः क्रियाः॥४६॥**

**यदा न ज्ञायते नाम तासां तीर्थस्य सत्तम।  
नाम चैव प्रकर्तव्यं विष्णुतीर्थमिदं नृप॥४७॥**

**[तीर्थेषु](# "ड. 'षु सर्वदा वासो ममास्त्यत्र न।") तद्वद्देवोऽहं तीर्थ चापि न संशयः।  
मामेत्रोच्चारयेद्यो वै तीर्थदेवेषु साधकः॥४८॥**

**तस्य पुण्यफलं जातं मन्नान्ना नृपनन्दन।  
अज्ञातानां च तीर्थानां देवानां [नृपसत्तम](# "क. ख. ग. घ. ङ. च. छ. झ. ट. ड. ढ. 'म। नामान्येव नरस्तत्र मं ।")॥४९॥**

**स्नाने दाने महाराज मन्नामैव समुच्चरेत्।  
तीर्थानामेव राजेन्द्र [धात्रा](# "क. ख. ग. घ. ङ. च. छ. झ. ड. ढ. 'त्रा माला इमाः कृताः। सि ।") नाम इदं कृतम्॥५०॥**

**सिन्धवः सप्त पुण्याख्याः सर्वस्थाः क्षितिमण्डले।  
यत्र तत्र प्रकर्तव्यं स्नानदानादिकं नृप॥५१॥**

**अक्षय्यं फलमाप्नोति सुतीर्थानां प्रसादतः॥५२॥**

———————————————————————————————————————————————————

\* एतच्चिह्नान्तर्गतः पाठः क.ख.ग.घ.ङ.च.छ.झ.ट.ड.ढ. पुस्तकस्थः ।  
+एतच्चिह्नान्तर्गतः पाठः क.ख.ङ.च.झ.ड.ढ.. पुस्तकस्थः ।



**तीर्थरूपा महारूपाः सागराः सप्त एव च।  
मानसाद्यास्तथा राजन्सरस्यश्च प्रकीर्तिताः॥५३॥**

**[निर्जला](# "क. ख.च. छ. झ.ड. ढ. 'र्जराः पल्वलाः प्रो ।") अपि ताः मोक्तास्तीर्थरूपा न संशयः।  
स्वल्पा नद्यो महाराज तासु तीर्थे [प्रतिष्ठितम्](# "क.ख.च.छ.स.ड.ढ. 'म् । ख्यातेष्वेतेषु सः । ग.घ.ट म् । ख्याते' ।")॥५४॥**

**स्वातेष्वेव च सर्वेषु वर्जयित्वा च कूपकम्।  
पर्वतास्तीर्थरूपाश्च \[\*मेर्वाद्याश्च महीतले॥५५॥**

**यज्ञभूमिश्च यज्ञश्च \] अग्निहोत्रे यथा स्थितः।  
[श्राद्धभूमिस्तथा](# "ड. 'मिश्च श्रार्द्धं व दें ।") शुद्धा देवशाला तथा पुनः॥५६॥**

**होमशाला तथा प्रोक्ता वेदाध्ययनवेश्म च।  
गृहेषु पुण्यसंयुक्तं गोस्थानं वरमुत्तमम्॥५७॥**

**सोमपायी वसेद्यत्र तीर्थ तत्र प्रतिष्ठितम्।  
आरामा यत्र वै पुण्या अश्वत्थो यत्र तिष्ठति॥५८॥**

**ब्रह्मवृक्षो [भवेद्यत्र](# "ट. 'त्र बिस्ववृ ।")वटवृक्षस्तथैव च।  
\[अन्ये च वन्यसंघाते तथा तीर्थ प्रतिष्ठितम् \]॥५९॥**

**\[\* एते तीर्थाः समाख्याताः पिता माता तथैव च।  
पुराणं पठ्यते यत्र गुरुर्यत्र च तिष्ठति॥**

**सुभार्या विद्यते यत्र तत्र तीर्थ न [संशयः](# " क. ख. ग. घ. ङ. च. छ. झ. ट. ड. ढ. 'यः । सुपुत्रास्तिष्ठते यत्र तीर्थ तत्र न संशयः । ए०।")॥६०॥**

**पिता चैव सुपुत्रश्च विद्यते यत्र तीर्थकम्।**   
**एतान्यपि च तीर्थानि राजवेश्म तथैव च॥६१॥**

वेन उवाच—

**पात्रस्य लक्षणं ब्रूहि यस्मै देयं सुरोत्तम।  
प्रसादसुमुखो भूत्वा कृपां कृत्वा च माधव॥******६**२॥**

विष्णुरुवाच—

**शृणु राजन्महाप्राज्ञ पात्रस्यापि सुलक्षणम्।  
यस्मै देयं तु दानं च श्रद्धापूतैर्महात्मभिः॥६३॥**

**ब्राह्मणं सुकुलोपेतं वेदाध्ययनतत्परम्।  
शान्तं दान्तं दयोपेतं शुद्धमेव विशेषतः॥६४॥**

**प्रश्तावन्तं ज्ञानवन्तं [देवपूजनतत्परम्](# "क. ख. ङ. च. छ. झ. ढ. म् । सत्यवन्तं महापुण्यं बै")।  
तपस्यन्तं महाभागं वैष्णवं ज्ञानपण्डितम्॥६५॥**

**धर्मज्ञं च [सुशीलं](# "क. ख. ङ.च. छ. झ. ढ. अलील्यं ।ट. गतलौल्यं ।") च पाखण्डैस्तु विवर्जितम्।  
एवं पात्रं समासाद्य देयमन्यद्वदाम्यहम्॥६६॥**

**एवमेतैर्गुणैर्युक्तं [स्त्रसृपुत्रं](# "क. ख. ङ. च. छ. झ. ढ. 'त्रं नरोत्तम। ए।") तथैव च।  
एवं पात्रं विजानीहि दुहितातनयं ततः॥६७॥**

**जामातरं महाराज भावैरेतैस्तु संयुतम्।  
गुरुं च दीक्षितं चैव पात्रभूतं नरोत्तम॥६८॥**

**एतान्येव सुपात्राणि दानयोग्यानि सत्तम।  
[वेदाचारसमोपेतः](# "क ख. ग. घ. ड.च.छ.झ.ट.ड.ढ. 'पेतस्तृप्ति नैव च गः।") पात्रत्वं चैव गच्छति॥६९॥**

**[वर्जयेत्कितवं](# "क. ख.ङ.च.ड. ढ. 'त्किल तंवि।") विप्रं तथा [काणं](# "क.ख.ङ.च.छ.झ.ड. 'णं सुधूर्तकम् । अ ।") च वर्जयेत्।  
अतिकृष्णं महाराज [कपिलं](# "ग.घ.ड. कुपितं ।") परिवर्जयेत्॥७०॥**

**कर्कटाक्षं सुनीलं च श्यावदन्तं विवर्जयेत्।  
[नीलदन्तं](# "ग. घ. *दण्डं तथा राजन्पीतदण्डं तः ।") तथा राजन्पीतदन्तं तथैव च॥७१॥**

**[मोदन्तं](# "क. ख. ङ. च. छ. झ. ढ. गोघ्रं सुक।") कृष्णदन्तं च [बर्बरं](# " क. ख. ङ. च. झ. ड. 'र्बरमतिश्मश्रुलम् । गज तेवं वातश्चेष्मिणम । र बेरं श्रेष्मिणं तथा। ही ।") वातरोगिणम्।  
हीनाङ्गमधिकाङ्गं च कुष्ठिनं कुनखं तथा॥७२॥**

**दुश्चर्माणं महाराज खल्वार्ट परिवर्जयेत्।  
अन्यायेषु रता यस्य जाया विप्रस्य भूपते॥७३॥**

**तस्य दानं न दातव्यं यदि ब्रह्मसमो भवेत्।  
स्त्रीजिताय न दातव्यं शोकार्ताय महामते॥७४॥**

**व्याधिताय न दातव्यं मृतभोजिषु भूपते।  
चौराय च न दातव्यं [सद्यः](# "क. ख. ङ. च. छ. झ. ड. ढ. सपद्यश्रित।")स्तेनसमो भवेत्॥७५॥**

———————————————————————————————————————————————————

\* एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः ।  
+एतच्चिह्नान्तर्गतः पाठः क. ख. ग. घ. ङ. च. छ. झ. ड. ढ. पुस्तकस्थः ।  
\* एतच्चिह्नान्तर्गतः पाठः क. ख. ग. घ. ङ. च. छ. झ. ड. ढ. पुस्तकस्थः ।



**[अतिस्तब्धाय](# "क. ख. च. छ. झ. अतृप्तेश्च न दातव्यं श' । ङ. ढ. अतृप्ताय न दातव्यं । ग. घ. ट. अतिधृष्टे न दातव्यं श ।") नो देयं शठाय च विशेषतः।  
वेदशास्त्रसमायुक्तः सदाचारेण वर्जितः॥**

**श्राद्धे दाने च राजेन्द्र नैव युक्तः कदाचन॥७६॥**

**अथ दानं प्रवक्ष्यामि [यत्फलं](# "क. ख. ङ. च. छ. झ . ट. सफलं ।") पुण्यदायकम्।**   
**काले तीर्थेषु पात्राणां श्रद्धायोगाच्च जायते॥७७॥**

**नास्ति श्रद्धासमं पुण्यं नास्ति श्रद्धासमं सुखम्।  
नास्ति श्रद्धासमं तीर्थ संसारे प्राणिनां नृप॥७८॥**

**श्रद्धाभावेन संयुक्तो मामेव परिसंस्मरेत्।  
पात्रहस्ते [प्रदातव्यं](# "क. ख. च. छ. झ. 'व्यं स्वल्पमे ।") द्रव्यमेव नृपोत्तम॥७९॥**

**एवंविधस्य दानस्य विधियुक्तस्य यत्फलम्।  
अनन्तं तदवाप्नोति मत्प्रसादात्सुखी भवेत्॥८०॥**

इति श्रीमहापुराणे पाद्मेभूमिखण्डे वेनोपाख्यान एकोनचत्वारिंशोऽध्यायः॥३९॥  
**आदितः श्लोकानां समष्ट्यङ्काः—५२८४**  
———————

अथ चत्वारिंशोऽध्यायः।  
———————

वेन उवाच—

**नित्यदाने फलं चैव त्वत्तः पूर्व मया श्रुतम्।  
नैमित्तिकस्य दानस्य दत्तस्यापि हि यत्फलम्॥१॥**

**तत्सर्व हि समाचक्ष्व [प्रसादज्जगदीश्वर](# "क. ङ. च. छ. झ. ढ. 'दाद्धि प्रयत्नत । शृ ।")।  
शृण्वंस्तृप्तिं न गच्छामि श्रोतुं श्रद्धा प्रवर्तते॥२॥**

विष्णुरुवाच—

**नैमित्तिकं प्रवक्ष्यामि दानमेव नृपोत्तम।  
महापर्वणि संप्राप्ते येन दानानि श्रद्धया॥३॥**

**सत्पात्रेभ्यः प्रदत्तानि तस्य पुण्यफलं शृणु।  
गजं रथं [प्रदत्ते](# "ग. घः ट. 'त्ते यः पृथ्वीदानं नृ ।") यो ह्यश्वं चापि नृपोत्तम॥४॥**

**[र्स](# "ग. घ. ट. सर्वभूतैस्तु संयुक्तः पुण्यदेहे नृ' ।") च भृत्यैस्तु संयुक्तः पुण्यदेशे नृपोत्तमः।  
जायते हि महाराज मत्प्रसादान्न संशयः॥५॥**

**राजा भवति धर्मात्मा ज्ञानवान्बलवान्सुधीः।  
अजेयः सर्वभूतानां महातेजाः प्रजायते॥६॥**

**महापर्वणि संप्राप्ते भूमिदानं ददाति यः।  
गोदानं वा महाराज [सर्वभोगपतिर्भवेत्](# "क. ङ. च. ड. 'र्वलोकप० ।")॥७॥**

**ब्राह्मणाय सुपुण्याय दानं दद्यात्प्रयत्नतः।  
[महादानं](# "क. ङ. च. छ. झ.ड. ढ. दानानि यो दद्यात्तीर्थे पर्वणि पात्रवित् । ते । ग. घ. ट. 'दानानि यो दद्यात्तीर्थे सर्वाणि पात्रवित् । ते' ।") तु यो दद्यात्तीर्थे पर्वणि चाऽऽगते॥८॥**

**\[\*तेषां चिह्न प्रवक्ष्यामि भूपतित्वं मजायते।\] **  
**तीर्थे पर्वणि संप्राप्ते गुप्तदानं ददाति यः॥९॥**

**निधीनामाशु संप्राप्तिरक्षरा परिजायते।  
महापर्वणि संप्राप्ते तीर्थेषु ब्राह्मणाय च॥१०॥**

**सुचेलं च महादानं काञ्चनेन समन्वितम्।  
पुण्यं फलं प्रवक्ष्यामि तस्य दानस्य [भूपते](# "क. च. 'ते । सर्वशास्त्रविदो हृष्टाः सगुणा ।")॥११॥**

**जायन्ते बहवः पुत्राः सहुणा वेदपारगाः।  
आयुष्मन्तः [प्रजावन्तो](# "ट. 'वन्तः पशुपुत्रस ।") यशःपुण्यसमन्विताः॥१२॥**

**विपुलाश्चैव [य](# "क. ग. घ. ङ. च. छ. झ. ट. ड. ढ. जायन्ते ।")[ज्वा](# "क. ङ. च. छ. झ. ढ. ज्वानः स्फीता लक्ष्मीर्महा ।")नो ज्ञाततत्त्वा महामते।  
सौख्यं च लभते पुण्यं धर्मवान्परिजायते॥१३॥**

**महापर्वणि संप्राप्ते तीर्थ संप्राप्य यत्नतः।  
कपिलां [कौञ्चनीं](# "ग. घ. ड. सकाञ्चनीं ।") दद्याद्वाह्मणाय महात्मने॥१४॥**

**तस्य पुण्यं प्रवक्ष्यामि दानस्यास्य महामते।  
कपिलादा महाराज महासौख्यं प्रभुञ्जते॥१५॥ **

**यावद्ब्रह्मा प्रजीवेत तावत्तिष्ठन्ति सर्वशः।  
महापर्वणि संप्राप्ते ह्यलंकृत्य च गां तदा॥१६॥**

———————————————————————————————————————————————————

\* एतच्चिह्नान्तर्गतः पाठः क. ग. घ. ङ. च. छ. झ. ट. ड. ढ. पुस्तकस्थः ।



**काञ्चनेनापि संयुक्तां वस्त्रालंकारभूषणैः। तस्य दानस्य राजेन्द्र [फलभोगं](# "क. च. लभाव व।") वदाम्यहम्॥ १७****॥**  
**विपुला जायते लक्ष्मीर्दानभोगसमाकुला। सर्वविद्यापतिर्भूत्वा विष्णुभक्तो भवेत्किल॥१८****॥**  
**विष्णुलोके वसेन्मर्त्यो यावत्तिष्ठति मेदिनी। तीर्थं गत्वा तु यो दद्याद्ब्राह्मणेषुविभूषणम्॥ १९****॥**  
**भुक्त्वा तु विपुलान्भोगानिन्द्रेणसह मोदते। महापर्वणि संप्राप्ते वस्त्रं च द्विजपुङ्गवे॥ २०****॥**  
**दत्त्वान्नं [भूमिसंयुक्तं](# "ङ. क्तं स्वर्णपात्रस।") पात्रे श्रद्धासमन्वितः। [मोदते](# "कङ च छ ज झ ट. ड. ढ. ते दिवि वै।") स तु वैकुंठे विष्णुतुल्यपराक्रमः॥ २१****॥**  
**सवस्त्रं कांचनं दत्त्वा द्विजाय परिशीलिने। स्वेच्छया ह्यग्निसदृशो [वैकुण्ठे](# "क. च. ष्ठे स सुखी भवेत्। सु।") स वसते ध्रुवम्॥२२****॥**  
**सुवर्णस्य सुकुम्भं च घृतेन [परिपूरयेत्। पिधानं रौप्यं कर्तव्यं वस्त्रहारैरलंकृतम्॥ २३](# "एतच्चिह्नान्तर्गतः पाठः क. ङ च छ झ. ड. ढ. पुस्तकस्थः।")****॥**  
**[पुष्पमालान्वितं कुर्याद्ब्रह्मसूत्रेण शोभितम्। प्रतिष्ठयेद्वेदमन्त्रैस्तं संपूज्य](# "एतच्चिह्नान्तर्गतः पाठः क. ङ च छ झ. ड. ढ. पुस्तकस्थः।") महामते॥ २४****॥**  
**उपचारैर्वरैश्चैवषोडशैः परिपूजयेत्। स्वलंकृत्य ततो दद्याद्ब्राह्मणाय महामते॥ २५****॥**  
**षोडशैव ततो गावः [सवस्त्राः](# "ङ. ढ. सुरूपाः।") कांस्यदोहिनी। कुम्भैयुक्ताश्च चत्वारो दक्षिणां च सकाञ्चनाम्॥ २६****॥**  
**तथा द्वादशका गावो वस्त्रालंकारभूषणाः। पृथग्भूताय विप्राय दातव्या नात्र संशयः॥ २७****॥**  
**[एवमादीनि](# "क. ङ. च. छ. झ. ड. मादिमुदा।") दानानि ह्यन्यानि नृपनन्दन। तीर्थकालं सुसंप्राप्य पात्रसंमत्तिमेवच॥ २८****॥**  
**श्रद्धाभावेन दातव्यं बहुपुण्यकरं भवेत्॥**

[विष्णुरुवाच](# "क. ङ. च. छ. झ. ड. ढ. च-व्रतमु। ग.घ. च-ब्रह्ममु।")-

**विष्णुमुद्दिश्य यद्दानं कामनापरिकल्पितम्। तस्य दानस्य भावेन भावेनपरिभावितः॥ २९॥  
तादृक्फलं समश्नाति मानुषो नात्र संशयः। आभ्युदयिकंप्रवक्ष्यामि यज्ञादिषु प्रदीयते॥ ३०॥  
तेन दानेन तस्यापि शुद्धेनच नृपोत्तम। [प्रज्ञावृद्धिमवाप्नोति](# "क. ग. घ. ङ. च. छ. झ. ट. ड. ढ. प्रजावृ।") न च दुःखं न विन्दति॥३१॥  
भोगान्भुङ्क्ते सधर्मात्मा जीवमानस्तु सांप्रतम्। ऐद्रांस्तु भुङ्क्तेऽसौ भोगान्दाता [दिव्यगतिः](# "क. ङ.छ. झ. ठ. दिव्यां गतिं गतः। स्व।") [पुनः](# "क. ङ. च. छ. नः। सुकुले जायते स्वर्गात्पुण्यानां च महात्मनाम्। ए। ग. झ. ट. नः। सुकुले आयते स्वर्गाकुल्यानां च महात्मनाम्। ए। ड. सुकुले जायते स्वगात्कुलानां च महात्मनाम्। ए।")॥ ३२॥  
स्वकुलं नयते स्वर्गं कल्पानां च सहस्रकम्। एवमाभ्युदयं प्रोक्तमथान्यंतेवदाम्यहम्॥३३॥  
कायस्य संक्षयं ज्ञात्वा जरया परिपीडितम्। दानं तेन प्रदातव्यमाशां कस्य न कारयेत्॥३४॥  
मृतेमयि च मे पुत्रा अन्ये स्वजनबान्धवाः। कथमेते भविष्यन्ति मां विना सुहृदो मम॥३५॥  
तेषां मोहात्प्रमुग्धोऽपिन ददाति स किंचन। मृत्युं प्रयाति मोहात्मा रुदन्ति मित्रबान्धवाः॥३६॥  
दुःखेन पीडिताः सर्वे मायामोहेन पीडिताः। संकल्पयन्ति दानानि मोक्षं वै चिन्तयन्ति च॥३७॥  
तस्मिन्मृते महाराज मायामोहे गते सति। विस्मरन्ति च दानानि लोभात्मानो ददन्ति न॥३८॥  
योऽसौ मृतो महाराज यमपथं सुदुःखितः। तृषाक्षुधासमाक्रान्तो बहुदुःखैः प्रपीडितः॥३९॥  
तस्माद्दानं प्रदातव्यं स्वयमेव न संशयः। कस्य पुत्राश्च पौत्राश्च कस्य भार्या नृपोत्तम॥४०॥  
संसारे नास्ति कः कस्य तस्माद्दानं प्रदीयते। ज्ञानवता प्रदातव्यं स्वयमेव न संशयः॥४१॥  
अन्नं पानं च ताम्बूलमुदकं काञ्चनं तथा। सुगां [स](# "ग. घ. सुवत्सां।")व[त्सां](# "क. ङ. च. झ. ट. त्सां छत्रं च भूमिं चैव ह्यनेकधाम्।ज।") भूमिं च फलानि विविधानि च॥ ४२॥**



**जलपात्राण्यनेकानि [सोदकानि](# "क.च. झ. ड. मोदकानि।") नृपोत्तम। वाहनानि विचित्राणि यानान्येव महामते॥४३॥  
नानागन्धं [सकर्पूरं](# "ड. रंयममार्गे सुखप्रदम्। उ।") पादयोर्वै सुखप्रदौ। उपानहौ प्रदातव्यौ यदीच्छेद्विपुलं [शुभम्](# "क. ङ. च. छ. झ. ढ. सुखम्।")॥४४॥  
एतैर्दानैर्महाराज यममार्गं सुखेन वै। प्रयाति [मानवो](# "क.ग.घ.ङ.च.छ. झ. ट. ड. ड. वो राजन्यम'।") नूनं यमदूतैरलं[कृतम्](# "ङ. ड. उ. कृतः। ई।")॥४५॥**

इति श्रीमहापुराणे पाद्मे भूमिखण्डे वेनोपाख्याने चत्वारिंशोऽध्यायः ॥ ४० ॥  
**आदितः श्लोकानां समष्ट्यङ्काः– ५३२९**  
![](../books_images/U-IMG-172607668514.png)  
अथैकचत्वारिंशोऽध्यायः।  
![](../books_images/U-IMG-172607668514.png)

वेन उवाच—

**पुत्र भार्या कथं तीर्थं माता पिता कथं वद। गुरुश्चैव कथं तीर्थं तन्मे विस्तरतो वद॥१॥**

विष्णुरुवाच—

**अस्ति वाराणसी रम्या गङ्गायुक्ता महापुरी। तस्यां वसति वैश्यो हि कृकलो नाम नामतः॥ २॥  
तस्य भार्या महासाध्वी साधुव्रतपरायणा। धर्माचारपरा नित्यं सा वै पतिपरायणा॥३॥  
सुकला नाम पुण्याङ्गी सुपुत्रा चारुमङ्गला। सत्यंवदा [शुभा](# "क.ख.ग. घ. ङ. च. छ. झ. ड. उ. सदा।") शुद्धा [प्रियाकारा](# "ग. घ. प्रियका।") [प्रियव्रता](# "क. ख. ङ. च. छ. झ. ट. प्रियप्रिया। उ. प्रियंकरा।")॥४॥  
एवंगुणसमायुक्ता सुभगा [चारुहासिनी](# "क.ख.च. झ. शुभकारिणी। ङ. छ. चारुकारिणी।")। स वैश्य उत्तमो वाग्ग्मी धर्मज्ञो ज्ञानवान्गुणी ॥५॥  
पुराणे श्रौतधर्मे च सदा श्रवणतत्परः। तीर्थयात्राप्रसङ्गेन बहुपुण्यप्रदायकम्॥६॥  
श्रद्धया निर्गतो यात्रां तीर्थानां पुण्यमङ्गलम्। ब्राह्मणानां प्रसङ्गेन सार्थवाहेन तेन वै॥७॥  
प्रस्थितो धर्ममार्गंतु तमुवाच पतिव्रता। पतिस्नेहेन संमुग्धा भर्तारं वाक्यमब्रवीत्॥८॥**

सुकलोवाच—

**अहं ते धर्मतः पत्नी सहपुण्यकरा प्रिय। पतिमार्गंप्रयाताऽहं पतिदेवं यजाम्यहम्॥९॥  
कदा [नैव](# "क. ख. च. झ. ञमया त्याज्यं भवता च द्वि। ङ. छ. ड. व मया त्याज्यं स्याद्भवन्तं वै द्वि।") भवांस्त्याज्यः सद्भावाच्च द्विजोत्तम। तव च्छायां समाश्रित्य [करिष्ये](# "क. ख. ङ. च. छ. झ. ड. ष्ये धर्ममु।") व्रतमुत्तमम्॥ १०॥  
पतिव्रताख्यं पापघ्नं नारीणां गतिदायकम्। पुण्या स्त्री कथ्यते लोके या स्यात्पतिपरायणा॥ ११॥  
युवतीनां पृथक्तीर्थं विना भर्तुर्द्विजोत्तम। सुखदं नास्ति वै लोके स्वर्गमोक्षप्रदायकम्॥१२॥  
सव्यं पादं स्वभर्तुश्च प्रयागं विद्धि सत्तम। वामं च पुष्करं तस्य या नारी [परिकल्पयेत्](# "क. ख. ङ. च. छ. झ. ढ. परिक्षालयेत्।")॥ १३॥  
तस्य पादोदकस्नानात्तत्पुण्यं परिजायते। प्रयागपुष्करसमं स्नानं स्त्रीणां न संशयः॥१४॥  
सर्वतीर्थसमो भर्ता [सर्वधर्ममयः](# "क. ख. ङ. च. छ. झ. ढ. र्वपुण्यम्। ग घ ङ. 'र्वतीर्थम्'।") पतिः। मखानां यजनात्पुण्यं यद्वै भवति दीक्षिते॥१५॥  
तत्पुण्यं समवाप्नोति भर्तुश्चैव हि [सांप्रतम्](# "क. ख. ङ. व. छ. ढ. मू। गयादीनां सुतीर्थानां या।")॥  
प्रयागं पुष्करं चैव यात्रां कृत्वा हि यद्भवेत्। तत्फलं समवाप्नोति भर्तुः शुश्रूषणादपि॥१६॥  
समासेन प्रवक्ष्यामि तन्मे निगदतः शृणु। नास्त्यस्या हि पृथग्धर्मः पतिशुश्रूषणं विना॥ १७॥  
तस्मात्कान्त सहायं ते कुर्वाणा सुखदायिनी। तव च्छायां समाश्रित्य त्वागमिष्यामि नान्यथा॥ १८॥**



विष्णुरुवाच—

**रूपं शीलं गुणं भक्तिं[समालोक्य](# "ङ. छ. झ. ढ. क्य वयस्तथा।") च सर्वथा। सौकुमार्यं विचार्यैव कृकलः स पुनः पुनः॥ १९॥  
यद्येवं स्याद्गमिष्यामि दुर्गमार्गं सुदुःखदम्। रूपमेव भवेच्चास्याः शीतातपविलोडितम्॥ २०॥  
पद्मपत्रप्रतीकाशमस्याश्चाङ्गं प्रवर्णकम्। [महावातेन](# "ड. ङ. छ. झ.ढ. झञ्झावातेन।") शीतेन कृष्णवर्णं भविष्यति॥ २१॥  
पथि[कर्कशसुग्रावैः](# "ञ. शकूर्पाद्येःपा।") पादौ चास्याः सुकोमलौ। एष्येते वेदनां तीव्रां [यथा](# "ग. घ. ट. पथा। ड. पथि।") गन्तुं न च क्षमा॥ २२॥  
क्षुत्तृष्णाभिः [परीताङ्गी](# "क. ख. च. ही दृश्येयं न भ।") कीदृक्केयं भविष्यति। वामाङ्गी मम च स्थानं धर्मस्थानं वरानना॥२३॥  
मम प्राणप्रिया नित्यं नित्यं धर्मस्य चाऽऽश्रयः। नाशमेति यदा बाला मम नाशो भवेदिह॥२४॥  
इयं मे जीविका [नित्यमियं](# "क. ख. च. झ. नित्यं प्रिया प्रा।") प्राणस्य चेश्वरी। न नयिष्ये च तत्तीर्थमेकचैव व्रजाम्यहम्॥२५॥  
चिन्तयित्वा क्षणं तेन कृकलेन महात्मना। तस्य चित्तानुगो भावस्तया ज्ञातो नृपोत्तम॥२६॥  
पुनश्चोवाच सुकला भर्तारं प्रस्थितं तदा। [अनघा](# "क. ख. ङ. च. छ. झ. ढ. स्वतन्त्रा।") नैव संत्याज्या पुरुषैः शृणु सत्तम॥२७॥  
मूलमेव हि धर्मस्य पुरुषस्य महामते। ज्ञात्वा चैवं महाभाग नय मामपि सांप्रतम्॥२८॥**

विष्णुरुवाच—

**श्रुत्वा सर्वंहि तेनापि प्रियया बहुभाषितम्। प्रहस्यैव वचो [ब्रूते](# "क. ख. ङ. झ. ड, ढ. 'ते तामेवं कृकलः पुनः। नै ।")मा मैवं कृपणं [वद](# " ट. पुनः।")॥२९॥  
नैव त्याज्या भवेद्भार्या प्राप्ता धर्मेण वै प्रिये। येन भार्या परित्यक्ता सुनीता धर्मचारिणी॥ ३०॥  
दशाङ्गधर्मस्तेनापि परित्यक्तो वरानने। तस्मात्त्वामेव भद्रं ते नैव त्यक्ष्ये [कदा](# "क. ख. च. 'दाचन। ए।")प्रिये॥३१॥  
एवमाभाष्य तां भार्यां संबोध्य च पुनः पुनः। तया चाज्ञातमात्रेण सार्थेन स तु संगतः॥ ३२॥  
गते तस्मिन्महाभागे कृकले पुण्यकर्मणि। देवकर्मसुवेलायां काले पुण्ये शुभानना॥३३॥  
नैव पश्यति भर्तारमागतं मन्दिरं निजम्। समुत्थाय त्वरायुक्ता रुदन्ती सुकला [तदा](# "क. ख. ङ. च. छ. झ. ढ. `बा । वयस्या'पृच्छति भर्तुर्दुःखशों ।")॥ ३४॥  
पृच्छति स्माथ सा बाला भर्तुः शोकातिपीडिता। युष्माभिर्वै महाभागा दृष्टोऽसौ कृकलो मम॥ ३५॥  
प्राणेश्वरो गतः कापि भवन्तो मम बान्धवाः। [यदि दृष्टो महाभागाः कृकलो मम सांप्रतम्](# "एतच्चिह्नान्तर्गतः पाठो ड. पुस्तकस्थः।") ॥[३६](# "एतच्चिह्नान्तर्गतः पाठो ड. पुस्तकस्थः।")॥  
[भर्ता मे पुण्यकर्ता वै सर्वज्ञः सत्यपण्डितः](# "एतच्चिह्नान्तर्गतः पाठो ड. पुस्तकस्थः।") । कथयन्तु महात्मानो यदि दृष्टो महामतिः॥३७॥  
तस्यास्तद्भाषितं श्रुत्वा तामूचुस्ते [महामतिम्](# "क. ख. ड. च. छ. झ. उ. महासतीम् ।")। धर्मयात्राप्रसङ्गेन नाथस्ते कृकलः शुभे॥३८॥  
तीर्थयात्रां गतो भद्रे कस्माच्छोचसि सुव्रते। साधयित्वा महातीर्थं पुनरेष्यति शोभने॥३९॥  
[एवमाश्वासिताा](# "ग. घ. ट. ता तैस्तु वयस्यैश्चारुवादिभिः। ड. ता तैस्तु वयस्यैश्राटुवादिभिः।")भीरुः पुरुषैराप्तकारिभिः। पुनर्गेहं गता राजन्सुकला चारुभाषिणी॥४०॥  
रुरोद करुणं दुःखं सुकलाऽपि परायणा। यावदायाति मे भर्ता भूमौ स्वप्स्यामि संस्तरे॥ ४१॥  
घृतं तैलं न भोक्ष्येऽहं दाधिक्षीरं तथैव च। लवणं च परित्यक्तं ताम्बूलं हि तथैव च॥४२॥  
मधुरं च तथा राजंस्त्यक्तं गुडादिकं तथा। एकाहारा निराधारा तावत्स्थास्ये न संशयः॥ ४३॥  
[यावच्चाऽऽगमनं भर्तुः पुनरेव भविष्यति। एवं दुःखान्विता भूत्वा एकवेणीधरा पुनः](# "एतच्चिहान्तर्गतः पाठो ग घ ङ छ. झ. ड. ढ. पुस्तकस्थः।")॥ ४४॥  
[एककञ्चुकसंवीता](# " ग घ ट ता पतिभावा व।")मलिना च बभूव सा। मलिनेनापि वस्त्रेण त्वेकेनैव स्थिता पुनः॥४५॥**



**हाहाकारं प्रमुञ्चन्ती निश्वसन्ती सुदुःखिता। वियोगवह्निना दग्धा कृष्णाङ्गी मलधारिणी॥४६॥  
एवं दुःखसमाचारा [सुकृशा](# "ग. घ. ड. सुकला विमनास्तदा।") विहला तदा। रोदमाना दिवारात्रौ निद्रां लेभे न वै निशि॥ ४७॥  
क्षुधा न विन्दते राजन्दुःखेन विदली कृता। अथ सख्यः समायाताः पप्रच्छुः सुकलां तदा॥ ४८॥**

सख्य ऊचुः—

**सुकले चारुसर्वाङ्गे कस्माद्रोदिषि सांप्रतम्। ततो नः कारणं ब्रूहि दुःखस्य च वरानने॥४९॥**

सुकलोवाच—

**समां त्यक्त्वा गतो भर्ता धर्मार्थं धर्मतत्परः। तीर्थयात्राप्रसङ्गेन त्वटते मेदिनीं ततः॥ ५०॥  
मां त्यक्त्वा स गतः स्वामी निर्दोषां पापवर्जिताम्। अहं साध्वी समाचारा सदापुण्या पतिव्रता॥ ५१॥  
मां त्यक्त्वा स गतो भर्ता तीर्थसाधनतत्परः। तेनाहं दुःखिता सख्यो वियोगेनापि पीडिता॥५२॥  
जीवनाशो वरं [श्रेष्ठं](# "ग. घ. ट. ड. मह्यं।") वरं वै विषभक्षणम्। वरमग्निप्रवेशो वै वरं कायविनाशनम्॥५३॥  
नारीं प्रियां परित्यज्य भर्ता याति सुनिष्ठुरः। भर्तृत्यागो वरं नैव प्राणत्यागो वरं सखि॥५४॥  
वियोगं न समर्थाऽहं सहितुं नित्यदारुणम्। तेनाहं दुःखिता सख्यो वियोगेनापि नित्यशः॥ ५५॥**

सख्य ऊचुः—

**तीर्थयात्रां गतो भर्ता पुनरेष्यति ते पतिः। वृथा शोषयसे कायंवृथा शोकं करोषि वै॥ ५६॥  
वृथा त्वं तपसे वाले वृथा भोगान्परित्यजेः। पिबस्व[चान्नं](# "ग. घ. ङ. झ. ट. ड, ढ, पानं।") भुङ्क्ष्व स्वं यद्दत्तं पूर्वजन्मनि॥५७॥  
कस्यभर्ता सुताः कस्य कस्य स्वजनबान्धवाः। कः कस्य नास्ति संसारे संबन्धं केन वै न हि॥५९॥  
भक्ष्यते भुज्यते बाले संसारस्य हि तत्फलम्। मृते प्राणिनि कोऽश्नाति को हि पश्यति तत्फलम्  
पीयते भुज्यते बाल एतत्संसारसत्फलम्॥५९॥**

सुकलोवाच—

**भवतीभिः प्रयुक्तं तन्न स्याद्वेदेन संमतम्। [स्वभर्तुर्वा पृथग्भूता तिष्ठत्येका सदैव हि॥६०](# "एतच्चिह्नार्न्तगतः पाठः क ख ग घ ङ च छ झ. ड ढ पुस्तकस्थः॥")॥  
[पापरूपा भवेन्नारी तां न मन्यन्ति सज्जनाः।](# "एतच्चिह्नार्न्तगतः पाठः क ख ग घ ङ च छ झ. ड ढ पुस्तकस्थः॥")भर्तुः सार्धं सदा सख्यो दृष्टो वेदेषु सर्वदा॥६१॥  
संबन्धः पुण्यसंसर्गाज्जायते नान्यकारणात्। नारीणां च सदा तीर्थं भर्ता शास्त्रेषु [पठ्यते](# "ङ. छ. ट. ड. ते तमेवाऽऽराधये।")॥ ६२॥  
यमेवाऽऽवाहयेन्नित्यं वाचा कायेन कर्मभिः। मनसा पूजयेन्नित्यं सत्यभावेन तत्परा॥ ६३॥  
एतत्पार्श्वं महातीर्थं दक्षिणाङ्गं सदैव हि। तमाश्रित्य यदा नारी गृहस्था परिवर्तते॥६४॥  
यजते दानपुण्यैश्च तस्य दानस्य यत्फलम्। [वाराणस्यां](# "ज ट 'स्यां गयायां च य।") च गङ्गायां यत्फलं न च पुष्करे॥ ६५॥  
द्वारकायां न चावत्यां केदारे शशिभूषणे। लभते नैव सा नारी यजमाना सदा किल॥६६॥  
तादृशं फलमेवं सा न प्राप्नोति कदा सखि। सुसुखं पुत्रसौभाग्यं स्नानं दानं च भूषणम्॥ ६७॥  
वस्त्रालंकारसौभाग्यं रूपं तेजः फलं सदा। यशः कीर्तिमवाप्नोति गुणं च वरवर्णिनि।  
भर्तुः प्रसादाच्चसर्वं लभते नात्र संशयः॥ ६८॥  
विद्यमाने यदा कान्ते अन्यधर्मंकरोति या। निष्फलं जायते तस्याः पुंश्चली परिकथ्यते॥६९॥  
नारीणां यौवनं रूपमवतारं स्मृतं ध्रुवम्। एकश्चापि हि भर्तुश्च तस्यार्थे भूमिमण्डले॥ ७०॥  
सुपुत्रा सुयशा नारी परिकथ्येत वै सदा। तुष्टे भर्तरि संसारे दृश्या नारी न संशयः॥ ७१॥**



**पतिहीना यदा नारी भवेत्सा भूमिमण्डले। कुतस्तस्याः सुखं रूपं यशः कीर्तिः सुता भुवि॥७२॥  
[सुदौर्भाग्यं](# "ज. सुसौभाग्यं न संसारे दौर्भाग्यं चापि भुञ्जते।") महादुःखं संसारे परिभुज्यते। पापभागा भवेत्सा च दुःखाचारा सदैव हि॥ ७३॥  
तुष्टे भर्तरि तस्यास्तु तुष्टाः स्युः सर्वदेवताः। तुष्टे भर्तरि तुष्यन्ति ऋषयो देवमानवाः॥७४॥  
भर्ता नाथो गुरुर्भर्ता देवता दैवतैः सह। भर्ता तीर्थश्च पुण्यश्च नारीणां नृपनन्दन॥७५॥  
शृङ्गारं भूषणंरूपं वर्णसौगन्ध्यमेव च। कृत्वा संतिष्ठते नित्यं वर्जयित्वा सुपर्वसु॥७६॥  
शृङ्गारैर्भूषणैःसा तु शुशुभे सा यदा पतिः। [पत्या विना भवत्येवं क्षीरं सर्पमुखे यथा॥ ७७](# "एतचिह्नान्तर्गतः पाठो ग. घ. ज. ट. ड. ढ. पुस्तकस्थः।")॥  
[भर्तुरर्थे महाभागा सुत्रता चारुमङ्गला। गते भर्तरि या नारी शृङ्गारं कुरुते यदि॥७८](# "एतचिह्नान्तर्गतः पाठो ग. घ. ज. ट. ड. ढ. पुस्तकस्थः।")॥  
[रूपं वर्णंच तत्सर्वं श्रमरूपेण जायते। वदन्ति भूतले लोकाः पुंश्चलीयं न संशयः](# "एतचिह्नान्तर्गतः पाठो ग. घ. ज. ट. ड. ढ. पुस्तकस्थः।") ॥  
तस्माद्भर्तुर्वियुक्ताया नार्याः शृणुत भूतले॥७९॥  
इछन्त्या वै महासौख्यं भवितव्यं कदाचन। [सुतापायाः](# "ग घ ङ. ट. ड. सुभार्यायाः।") परो धर्मो भर्ता शास्त्रेषु गीयते॥ ८०॥  
तस्माद्वै [शाश्वतो](# "ग. ध. शास्त्रधर्मस्तु न। ") धर्मो न त्याज्यो भार्यया किल। एवं धर्मं विजानामि कथं भर्ता परित्यजेत्॥८१॥  
इत्यर्थे श्रूयते सख्य इतिहासं पुरातनम्। सुदेवायाश्च चरितं सुपुण्यं पापनाशनम्॥८२॥**


इति श्रीमहापुराणे पाद्मे भूमिखण्डे वेनोपाख्याने सुकलाचरित एकचत्वारिंशोऽध्यायः ॥ ४१ ॥  
**आदितः श्लोकानां समष्ट्यङ्काः – ५४११  
![](../books_images/U-IMG-172621226214.png)**  
अथ द्वाचत्वारिंशोऽध्यायः।  
**![](../books_images/U-IMG-172621226214.png)**

सख्य ऊचुः—

**या सुदेवा त्वया प्रोक्ता किमाचारा वदस्व नः। त्वया प्रोक्तं महाभागे वद नः सत्यमेव च॥१॥**

सुकलोवाच—

**अयोध्यायां महाराजा स आसीद्धर्मकोविदः। मनुपुत्रो महाभागः सर्वधर्मार्थतत्परः॥ २॥  
इक्ष्वाकुर्नाम सर्वज्ञो देवब्राह्मणपूजकः। तस्य भार्या सदा पुण्या पतिव्रतपरायणा॥३॥  
तया सार्धं यजेद्यज्ञांस्तीर्थानि विविधानि च। देवराजस्य वीरस्य काशीशस्य महात्मनः॥४॥  
सुदेवा नाम वै कन्या सत्याचारपरायणा। उपयेमे महाराज इक्ष्वाकुस्तां महीपतिः॥५॥  
सुदेवां चारुसर्वाङ्गीं सत्यव्रतपरायणाम्। तया सार्धं यजेद्यज्ञान्सुपुण्यान्पुण्यनायकः॥६॥  
स रेमे नृपशार्दूलो गृहे च प्रियया तदा। एकदा तु महाराजस्तया सार्धं वनं ययौ॥७॥  
गङ्गारण्यंसमासाद्य [गयायां](# "ग. घ. ङ. छ. झ. ट. ढ. मृगयां। ड. गङ्गायां।") क्रीडते सदा। सिंहान्हत्वा वराहांश्च गजान्समहिषांस्ततः ॥ሪ॥  
क्रीडमानस्य तस्यापि वराहश्च समागतः। बहुशूकरयूथेन पुत्रपौत्रैरलंकृतः॥९॥  
एका च शूकरी तस्य प्रिया पार्श्वे [प्रतिष्ठति](# "म. 'ति। वराहं शूकरयूथैस्तमेव परिवारितम्। दृष्ट्वा तु राजराजेन दुर्जयो मृगयादिभिः। प।")। दृष्ट्वाऽथ शूकरश्चैनं राजानं मृगयारतम्॥१०॥  
पर्वताधारमाश्रित्य भार्यया [सह](# "घह तिष्ठति। पुत्रपौत्रैःपरिवृतस्तिष्ठत्येव दिवानिशम्। शा।") सूकरः। तिष्ठत्येकः सुवीर्येण पुत्रान्पौत्रान्गुरूञ्शिशून्॥ ११॥  
ज्ञात्वा तेषां महाराज मृगाणां कदनं महत्। तानुवाच सुतान्पौत्रान्भार्यां तां च स शूकरः॥१२॥**



**कोशलाधिपतिर्बीरो मनुपुत्रो महाबलः। क्रीडते मृगयां कान्ते मृगान्संहरते बहून्॥ १३॥  
स मां दृष्ट्वा महाराज एष्यते नात्र संशयः। अन्येषां लघुकानां मे नास्ति [प्राणभयं](# "ट. बाणभयं।") ध्रुवम्॥ १४॥  
मम रूपं नृपो दृष्ट्वा क्षमां नैव करिष्यति। हर्षेण महताऽऽविष्टो बाणपाणिर्धनुर्धरः॥१५॥  
श्वभिर्युक्तो महातेजा लुब्धकैः परिवारितः। प्रिये करिष्यते घातं ममाप्येव न संशयः॥१६॥**

शूकर्युवाच—

**यदा यदा पश्यसि लब्धकान्बहून्महावने कान्त समायुधान्बहून्।  
एभिस्तु पुत्रैर्मम पौत्रकैः समं दूरं परं याहि पलायमानः॥१७॥  
त्यक्त्वा सुधैर्यं बलपौरुषं महान्महाभयेनापि विषण्णचेतनः।  
दृष्ट्वा नृपेन्द्रं पुरुषार्थमुत्तमं करोषि किं कान्त वदस्व कारणम्॥१८॥  
तस्यास्तु वाक्यं स निशम्य कोल उवाच तां शूकरराज उत्तरम् ।  
यदर्थभीतोऽस्मि सुलुब्धकात्प्रिये दृष्ट्वा गतो दूरं निशम्य शूकरान् ॥१९॥  
सुलुब्धकाः पापशठा महाप्रिये कुर्वन्ति पापं परिदुर्गकन्दरे।  
सदैव दुष्टा बहुपापचित्तका जाताश्च सर्वे परिपापिनां कुले॥२०॥  
तेषां हि हस्तान्मरणाद्बिभेमि मृतोऽपि यास्यामि पुनरेव पापम्।  
दूरं गिरिं पर्वतकन्दरं च व्रजामि कान्ते अपमृत्युभीतः॥२१॥  
अयं हि पुण्यो नृपनाथ आगतो विश्वाधिपः केशवरूपभूपः।  
युद्धं करिष्ये समरे महात्मना सार्धं प्रिये पौरुषविक्रमेण॥२२॥  
जेष्यामि भूपं यदि स्वेन तेजसा भोक्ष्यामि कीर्तिं[त्वतुलां](# "ड. त्वचलां।") पृथिव्याम्।  
नो वा हतो वीरवरेण संगरे यास्यामि लोकं मधुसूदनस्य॥२३॥  
ममाङ्गभूतेन पलेन मेदसा तृप्तिं परां यास्यति भूमिनाथः।  
तृप्ता भविष्यन्ति सुलोकदेवता यस्मादयं चाऽऽगतो वज्रपाणिः॥२४॥  
अस्यैव हस्तान्मरणं यदा भवेल्लाभश्च मे सुन्दरि कीर्तिरुत्तमा।  
तस्माद्यशो भूमितले जगत्त्रये व्रजामि लोकं मधुसूदनस्य॥२५॥**

**नैवं भीतोऽस्मि क्षुब्धोऽस्मि गतोऽहं गिरिसानुषु। पापाद्भीतो गतः कान्ते धर्मं दृष्ट्वा स्थिरो ह्यहम् ॥२६॥  
न जाने पातकं पूर्वमन्यजन्मनि चार्जितम्। येनाहं शूकरीं योनिं गतोऽहं पापसंचयात्॥ २७॥  
क्षालयिष्याम्यहं घोरं पातकं पूर्वसंचयम्। बाणोदकैर्महाघोरैस्तीक्ष्णैश्च निशितैः शतैः॥२८॥  
[पुत्रान्पौत्रान्वरां](# "ड. न्पौत्रांश्च कन्याश्च कुटुम्बंसहबालकं।") कन्यां कुटुम्बं बालवृद्धकम्। गिरिं गच्छ गृहीत्वा त्वं मम मोहमिमं [त्यज](# "ज ज। मया मोहः परित्यको ह'।")॥ २९॥  
मम स्नेहं परित्यज्य हरिरेष समागतः। अस्य हस्तात्प्रयास्यामि तद्विष्णोः परमं पदम्॥ ३०॥  
देवेनापि ममाद्यैव स्वर्गद्वारमनुत्तमम्। उद्घाटितकपाटं तु यास्यामि [सुमहद्दिवम्](# "ज. 'महागतिम्।")॥३१॥**

सुकलोवाच—

**तच्छ्रुत्वा वचनं तस्य शूकरस्य महात्मनः। उवाच तत्प्रिया सख्यः सीदमानान्तरा तदा॥ ३२॥**

शूकर्युवाच—

**यस्मिन्यूथे भवेत्स्वामी पुत्रपौत्रैरलंकृतः। मित्रैश्च भ्रातृभिश्चैव अन्यैः स्वजनबान्धवैः॥ ३३॥**



**तथैवालंकृतो यूथो भवता परिशोभते। त्वां विनाऽयं महाभाग [कीदृग्यूथो](# "ग.घ.ज.ट. दृग्रूपोम।")भविष्यति॥३४॥  
तवैव सुबलेनापि गर्जमानाश्च शूकराः। विचरन्ति गिरौ कान्त तनया मम बालकाः॥३५॥  
मृदुन्मूलांस्तु भक्षन्ति निर्भयास्तव तेजसा। दुर्गेषु वनकुञ्जेषु पर्वतान्तर्दरीषु च॥३६॥  
न कुर्वन्ति भयं तीव्रं सिंहानामिह पर्वते। मानवानां महाभाग पालितास्तव तेजसा॥३७॥  
त्वया त्यक्ता अमी सर्वे बालका मम दारकाः। दि(दी)नाश्चैव वराकाश्च भविष्यन्ति विचेतनाः॥३८॥  
नित्यं चैव सुखं कर्म गत्वा पश्यन्ति बालकाः। पतिहीना यथा नारी शोभते नैव शोभना॥३९॥  
अलंकृता चापि दिव्यैरलंकारैः सुकाञ्चनैः। रत्नैः परिच्छदैर्वस्त्रैः पितृमातृसहोदरैः॥ ४०॥  
श्वश्रूश्वशुरकैश्चान्यैः पतिहीना न भाति सा। चन्द्रहीना यथा रात्रिः पुत्रहीनं यथा कुलम्॥४१॥  
दीपहीनं यथा गेहं नैव भाति कदा किल। त्वां विनाऽयं तथा यूथो नैव शोभति मानद॥४२॥  
आचारेण यथा मर्त्यो ज्ञानहीनो यतिः [किल](# "ग.घ.ङ.ज.झ.ड.ढयथा।")। [मन्त्रहीनं](# "ङ.झ.ढ मन्त्रिहीनो यथा राजा तं। ज. मन्त्रहीनो यथा राजा तं।") यथा राज्यं तथाऽयं नैव शोभते॥४३॥  
कैवर्तेन विना नावः संपूर्णाः परिसागरे। न भान्त्येव यथा सार्थः सार्थवाहेन वै तथा॥४४॥  
सेनाध्यक्षेण च विना यथा सैन्यं न भाति च। त्वां विना वै तथा सैन्यं शूकराणां महामते॥५४॥  
दीनो भविष्यति यथा वेदहीनो यथा द्विजः। मयि भारं कुटुम्बस्य विनिवेश्य प्रगच्छसि॥४६॥  
मरणं ज्ञात्वा सुलभं का प्रतिज्ञा तवेदृशी। त्वां विनाऽहं न शक्नोमि धर्तुं प्राणान्प्रियेश्वर ॥ ४७॥  
त्वयैव सहिता स्वर्गं भूमिं वाऽपि [महामते](# "ग.घ.ज.ट. ते। सर्वमेव प्र।")। नरकं वा प्रभोक्ष्यामि सत्यं सत्यं वदाम्यहम्॥ ४८॥  
अथ पुत्रान्सपुत्रांश्च गृहीत्वा यूथमुत्तमम्। आवां व्रजाव यूथेश दुर्गमेवसुकन्दरम्॥४९॥  
जीवितव्यं परित्यज्य मरणायाभिगम्यते। तत्र किं दृश्यते लाभो मरणे वद सांप्रतम्॥५०॥**

वराह उवाच–

**वीराणां [त्वं](# "ग.घ.ज. त्वंराजनीतिं स्वध।") न जानासि सुधर्मं शृणु सांप्रतम्। युद्धार्थिना हि वीरेण वीरं गत्वा प्रयाचितम्॥५१॥  
देहि मे योधनं संख्ये युद्धार्थी त्वहमागतः। परेण याचितं युद्धं न ददाति यदा [भटः](# "ज. युधि। ङ.ढ. नरः।")॥५२॥  
कामलोभाद्भयाद्वाऽपि मोहाद्वा शृणु [वल्लभे](# "ज. 'भे। भुक्ते पापं स मरके यावद्यप'।")। कुम्भीपाके स नरके वसेद्युगसहस्रकम्॥५३॥  
क्षत्रियाणां परो धर्मो युद्धं देयं न संशयः। तद्युद्धं दीयमानेन रङ्गभूमिं गतेन वै॥५४॥  
जित्वा शत्रुं पुनस्तत्र यशः कीर्तिं प्रभुञ्जते। नो वा हतोऽपि युद्धेऽस्मिन्युध्यमानः सुनिर्भयः॥५५॥  
वीरलोकमवाप्नोति [दिव्यालोकान्मभुञ्जते](# "ङ.ड.व्यान्भोगान्प्र।")। यावद्वर्षसहस्राणां विंशत्येका प्रिये [शृणु](# "ज. 'णु। पुनर्भुङ्क्ते वीरलोकादवतीर्य महीतले। म।")॥५६॥  
वीरलोके वसेत्तावद्देववीरैर्महीयते। मनुपुत्रः समायातः स्वयं वीरो न संशयः॥५७॥  
संग्रामं याचमानस्तु युद्धं देयं मया धुत्रम्।युद्धातिथिः समायातो विष्णुरूपः सनातनः॥  
सत्कारो युद्धरूपेण कर्तव्यश्च मया शुभे॥५७॥**

शूकर्युवाच–

**यदा युद्धं त्वया देयं राज्ञे चैव महात्मने। ततोऽहं पौरुषं कान्त पश्ये वै तव कीदृशम्॥५९॥  
एवमुक्त्वा प्रियान्पुत्रान्समाहूय त्वरान्विता। उवाच पुत्रका यूयं शृणुध्वं वचनं मम॥६०॥  
युद्धातिथिः समायातो विष्णुरूपः सनातनः। मया तत्र प्रगन्तव्यं यत्रायं हि गमिष्यति॥ ६१॥**



**यावतिष्ठति वै [नाथो](# "ज. तातो।") [भवतां](# "क. ख. च. छ. झ. तांप्रीतिं।") प्रतिपालकः। यूयं गछन्तु वै दूरं दुर्ग गिरिगुहामुखम्॥६२॥  
सुखं जीवत मे वत्सा [वर्जयित्वा](# "ग. ज. ट ड. वञ्चयित्वा।") सुलुब्धकान्। मया तत्र प्रगन्तव्यं [यत्रैष](# "ड.यत्र नाथो गं। ") हि गमिष्यति॥ ६३॥  
भवतां श्रेष्ठोऽयं भ्राता यूथरक्षां करिष्यति। एते पितृव्यकाः सर्वे भवतां त्राणकारकाः॥६४॥  
दूरं प्रयान्तु वै सर्वे मां विहाय सुपुत्रकाः॥**

पुत्रा ऊचुः—

**अयं हि पर्वतः श्रेष्ठो बहुमूलफलोदकः। भयं तु कस्य वै नास्ति सुखं जीवनमस्ति वै॥ ६५॥  
युवाभ्यां हि अकस्माद्धि युद्धमुक्तं भयंकरम्। तन्नो हि कारणं मातर्वद सत्यमिहैव हि॥६६॥**

शूकर्युवाच—

**अयं राजा महारौद्रः कालरूपः समागतः। क्रीडते मृगया लुब्धो मृगान्हत्वा बहून्वने॥ ६७॥  
इक्ष्वाकुर्नाम दुर्धर्षो मनुपुत्रो महाबलः। संहरिष्यति कालोऽयं दूरं यान्तु सुपुत्रकाः॥६८॥**

पुत्रा ऊचुः—

**मातरं पितरं त्यक्त्वा यः [प्रयाति](# "ज. ति सुखार्थधीः ") स पापधीः। महारौद्रं सुघोरं तु नरकं याति [नान्यथा](# "ञ. दारुणम्।")॥ ६९॥  
मातुः पुण्यं पयः पीत्वा पुष्टो भवति [निर्घृणः](# "ज णः। तां त्यक्त्वा पूयभोज्यं च नरकं संप्रयाति हि। पूयं तत्र पि।")। मातरं पितरं त्यज्य यः प्रयाति सुदुर्बलः॥ ७०॥  
पूयं नरकं पिबेन्नित्यं [कृमिवुर्गन्धसंकुलम्](# "ज. म् । तस्माद्वयं स्थिताः सर्वे बलतेजःसमाकुलाः। युवाभ्यां सहिताः सर्वे मातर्योत्स्याम भूभुजा। एवमुक्त्वा ततः सर्वे यूथं कृत्वा च ते तथा। नं।")। मातस्तस्मान्न यास्यामो गुरुं त्यक्त्वा इहैव च॥७१॥  
एवं वेदादसंजातं (?) तेषां धर्मार्थसंयुतं। व्यूहं कृत्वा स्थिताः सर्वे बलतेजःसमाकुलाः॥७२॥  
साहसोत्साहसंहृष्टाः पश्यन्ति नृपनन्दनम्। नदन्तः पौरुषैर्युक्ताः क्रीडमाना वने तदा॥७३॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते द्विचत्वारिंशत्तमोऽध्यायः ॥ ४२ ॥  
**आदितः श्लोकानां समष्ट्यङ्काः – ५४८३**  
------------------

अथ त्रिचत्वारिंशोऽध्यायः।  
----------

सुकलोवाच—

**एवं ते शूकराः सर्वे युद्धाय समुपस्थिताः। [पुरः स्थितस्य ते राज्ञो ह्यत्रतस्थुव लुब्धकाः ॥ १](# "एतच्चिह्नान्तर्गतः पाठो ग. घ. ज. ट. ड. पुस्तकस्थः।")॥  
[महावराहो राजेन्द्र गिरिसानुं समाश्रितः। महता यूथभावेन व्यूहं कृत्वा प्रतिष्ठति॥२](# "एतच्चिह्नान्तर्गतः पाठो ग. घ. ज. ट. ड. पुस्तकस्थः।")॥  
[कपिलः स्थूलपीनाङ्गो महादंष्ट्रो महामुखः। दुःसहः शूकरो राजन्गर्जते चातिभैरवम्](# "एतच्चिह्नान्तर्गतः पाठो ग. घ. ज. ट. ड. पुस्तकस्थः।")॥ ३॥  
स तं पश्य महाराज शालतालवनाश्रयम्। तेषां तद्वचनं श्रुत्वा मनुपुत्रः प्रतापवान्॥४॥  
[गृह्यतां शूरवाराहं विध्यतां बलदर्पितम्। एवमाभाष्य तान्वीरो मनुपुत्रः प्रतापवान्॥](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।")५॥  
अथ ते लुब्धकाः सर्वे मृगयामदमोहिताः। [संनद्धा](# "ज. सायुधाः । ") दंशिताः सर्वे श्वानैः सार्धं प्रजग्मिरे॥६॥  
हर्षेण महताऽऽविष्ट राजराजो महाबलः। अश्वारूढः स्वसैन्येन चारुरङ्गेन संयुतः॥७॥  
गङ्गातीरं समासाद्य मेरुं गिरिवरोत्तमम्। रत्नधातुसमाकीर्णं [नानावृक्षैरलंकृतम्](# "ड. वृक्षसमाकुलम्।")॥८॥**



[सुकलोवाच](# "ज. 'च-सुमेरुर्नाम नगोत्तमः प्रदीप्तमरीचिः प्रो।")—

**[यो बलधाममरीचिचयकरनिकरमयंप्रोत्तुङ्गोऽत्युच्चं गगनमेव संप्राप्तो नानानगाचरितशोभो गिरिराजो भाति॥९](# "एतच्चिह्नान्तर्गतः पाठो ग घ ज ट ड पुस्तकस्थः।")॥  
[योजनबहलीवमलगङ्गाप्रवाहसमुच्चरत्तीरवीचीतरङ्गभङ्गैर्मुक्ताफलसदृशैर्निर्मलाम्बुकणैः सर्वत्रप्रक्षालितशिलात-लो](# "एतच्चिह्नान्तर्गतः पाठो ग घ ज ट ड पुस्तकस्थः।")गिरीन्द्रः सुश्रियः (श्रीकः)॥१०॥**

**देवैश्वारणकिंनरैः परिवृतो गन्धर्वविद्याधरैः  
सिद्धैरप्सरसां [गणैर्मुनिजनैर्नागेन्द्रविद्याधरैः](# "ज. न्द्रकैरन्वितः। श्रीं ।")।  
श्रीखण्डैर्बहुचन्दनैस्तु सरलैः शालैस्तमालैर्गिरिः  
पुन्नागैर्बहुसिद्धिदायकवनैः कल्पद्रुमैः शोभते॥११॥**

**नानाधातुविचित्रो वै नानारत्नविचित्रितैः। विमानैः [काञ्चनैर्दण्डैः](# "ढ. 'नैर्दिव्यैः क।") [कलत्रैरुपशोभते](# "ङ, छ, ढ लौरु।")॥१२॥  
नालीकेरवनैर्दिव्यैः पूगवृक्षैर्विराजते। दिव्यपुन्नागबकुलैः कदलीखण्डमण्डितैः॥१३॥  
सुपुष्पैचम्पकैरद्रिः पाटलैः केतकैस्तथा। नानावल्लीवितानैश्च पुष्पितैः पद्मकैस्तथा॥१४॥  
नाना [वर्णैः सुपुण्यैश्च नानावृक्षैरलंकृतः। दिव्य](# "एतच्चिह्नान्तर्गतः पाठो ग घ ङ. ट. ड. ढ. पुस्तकस्थः।")वृक्षैः समाकीर्णः स्फाटिकैश्च शिलातलैः॥१५॥  
योगियोगीन्द्रसंसिद्धैः कन्दरान्तर्निवासिभिः। निर्झरैश्चैव रम्यैश्चबहुप्रस्रवणैर्गिरिः॥१६॥  
[नदीप्रवाहसंहृष्टैः](# "ग. घ. ज. ट. संबद्धः सं। ड. संसिद्धैः सं।") संगमैरुपशोभते। इदैश्चपल्वलैःकुण्डैर्निर्मलोदकधारिभिः॥१७॥  
गिरिराजो विभात्येकः सानुभिः सह संस्थितैः। शरभैश्चैव शार्दूलैर्मृगयूथैरलंकृतः॥१८॥  
महामत्तैश्च मातङ्गैर्महिषै रुरुभिः सदा। अनेकैर्दिव्यभावैश्च गिरिराजो विभाति सः॥१९॥  
अयोध्याधिपतिर्वीर इक्ष्वाकुर्मनुनन्दनः। तया [सुभार्यया](# "ज. सुदेवया।") युक्तश्चतुरङ्गबलेन वै॥२०॥  
पुरतो लुब्धका यान्ति श्वानः शूराश्चशीघ्रगाः। यत्राऽऽस्ते शूकरः शूरो भार्यया सहितो बली॥२१॥  
बहुभिः [शूकरैर्गुप्तो](# "ग. घ. ज. ट. 'रैर्युक्तो गु।") गुरुभिः शिशुभिस्तथा। मेरुभूमिं समाश्रित्य [गङ्गातीराश्रमं](# "ग. घ. ज. ड. 'रात्समन्ततः।") ततः॥२२॥**

[सुकलोवाच](# "ज. च - तं दृष्ट्वोवाच वाराहः सु।")—

**तामुवाच [वराहस्तु](# "ढ'रारोहां सु'।") सुप्रियां हर्षसंयुतः। प्रिये पश्य समायातः कोशलाधिपतिर्बली॥२३॥  
मामुद्दिश्य महाप्राज्ञो मृगयां क्रीडते नृपः। युद्धमेकः करिष्यामि सुरासुरप्रहर्षणम्॥२४॥  
अथ भूपो महातेजा बाणपाणिर्धनुर्धरः। सुदेवां सत्यधर्माङ्गीं तामुवाच प्रहर्षितः॥२५॥  
पश्य कान्ते महाकालं गर्जमानं यथा घनम्। [परिवारसमायुक्तं दुःसहं मृगघातिभिः॥२६](# "एतच्चिह्नान्तर्गतःपाठो ग घ ट ड ढ पुस्तकस्थः।")॥  
[अद्यैवाहं हनिष्यामि सुबाणैर्निशितैः प्रिये। मामेव हि महाशूरो शु(यु)द्धाय समुपाश्रयेत्॥ २७](# "एतच्चिह्नान्तर्गतःपाठो ग घ ट ड ढ पुस्तकस्थः।")॥  
[एवमुक्त्वा प्रियो भार्यांलुब्धकान्वाक्यमब्रवीत्। यथा शूरो महाशूराः प्रेषयध्वं हि शूकरम्॥ २८](# "एतच्चिह्नान्तर्गतःपाठो ग घ ट ड ढ पुस्तकस्थः।")॥  
[अथ ते प्रेषिताः शूरा बलतेजः पराक्रमाः](# "एतच्चिह्नान्तर्गतःपाठो ग घ ट ड ढ पुस्तकस्थः।") । गर्जमानाः [प्रधावन्ति](# "ड. 'न्ति परितः कालयोधिनः। कों।")बलतेजःपराक्रमाः॥२९॥  
कोलं प्रति गताः सर्वे वायुवेगेन सांप्रतम्। विध्यन्ति वाणजालैस्ते निशितैर्वनचारकाः॥  
नानाशस्त्रैश्च [शुभ्रैस्तु](# "ड कुन्तैश्च।") वराहं वीररूपिणम्॥३०॥**



**[सुकलोवाच](# "एतच्चिह्नान्तर्गतः पाठो ग. घ. ट. ड. पुस्तकस्थः।")—**

**पतन्ति बाणतोमरा विमुक्ता लुब्धकैः शरा  
घना गिरिं प्रवर्षिणो यथा तथा धरान्तरे॥  
हतो दृढप्रहाहारिभिः [स](# "ड. स गर्जितस्तथा शतैः शं।")निर्जितस्ततस्तथा  
शतैस्तु यूथपालकः स कोलः संगरं गतः॥३१॥  
स्वपुत्रपौत्रबान्धवैः परांश्च संहरेत्स वै  
पतन्ति ते स्वदंष्ट्रया हता हवेऽवलुब्धकाः॥  
पतन्ति पादहस्तकाः स्थितस्य वेगभ्रामणैः  
सलुब्धगर्जमेव [तं](# "ड. तं महासमूहसंयुतं।") वराहोऽपश्यदागतम्॥ ३२॥  
स्वतेजसा विनाशितं मुखाग्रदंष्ट्रया हतं  
गतः स यत्र भूपतिः स्वतेजसा महामतिः॥  
विवक्षये स्वपुत्रकान्प्रियांश्च पुत्रबान्धवान्  
[................................................॥](# "अत्र चतुर्थचरणः सर्वपुस्तकेषु भ्रष्ट एव दृश्यते।")३३॥  
इक्ष्वाकुनाथंसुमहत्प्रसह्य संत्रास्य क्रुद्धः स हि शूकरेशः।  
युद्धं वने वाञ्छति तेन सार्धमिक्ष्वाकुणा संगरहर्षयुक्तः॥३४॥  
वाराहः पुनरेव युद्धकुशलः संवाञ्छते संगरं  
तुण्डाग्रेण सुतीक्ष्णदन्तनखरैः क्रुद्धो धरां क्षोभयन्।  
हुङ्कारोच्चारगर्वात्प्रहरति विमलं भूपतिं तं च राज-  
ञ्ज्ञात्वा विष्णुपराक्रमं मनुसुतस्त्वानन्दरोमाञ्चितः ॥३५॥  
दृष्ट्वा शूकरपौरुषं यमतुलं मेने [पतिर्देवराड्](# "ड. पतिर्भूधरो दें।")  
देवारिं मनसा विचिन्त्य सहसा वाराहरूपेण वै।  
संप्रेक्ष्यैव महाबलं बहुतरं युक्तं त्वरेर्वारणं  
सैन्यं कोलविनाशनाय सहसा संगृह्य संगृह्यताम् ॥३६॥  
प्रेषिताश्च वारणा रथाच वेगवत्तराः  
सुबाणखड्गधारिणो भृगुण्डिभिश्च मुद्गरैः॥  
सपाशपाणिलुब्धका नदन्ति तत्र तत्परा  
निवारितो न तिष्ठते हया गजाश्च यद्गताः॥३७॥  
क्वचित्कचिन्न दृश्यते क्वचित्क्वचित्प्रदृश्यते  
[\[क्वचिद्भयं प्रदर्शयेत्क्वचिद्धयान्प्रमर्दयेत्\]](# "एतच्चिह्नान्तर्गतः पाठः क. ख. ङ. च. छ. झ. ञ. ढ पुस्तकस्थः।")॥३८॥  
मर्दयित्वा भटाञ्शूरान्वाराहो रणदुर्जयः।  
शब्दं चकार दुर्धर्षः क्रोधारुणितलोचनः॥३९॥  
कोशलाधिपतिर्वीरस्तं दृष्ट्वा रणदुर्जयम्।  
युध्यमानं महाकायं मुञ्चन्तं मेघवत्स्वनम्॥४०॥  
गर्जति समरं विचरति विलसति वीरान्स्वतेजसा वीरः।  
तडिदिव मुखे सुदंष्ट्रस्त(ष्ट्रात )स्य विभात्युल्लसत्येव॥४१॥**



**मनुपुत्रस्तथा दृष्ट्वा कोलं च निशितैः शरैः।  
प्रतिभिन्नमेकैकं शस्त्राहतं च बन्धुभिः॥४२॥**

**पुनरपि युद्धं प्रवाञ्छति[.........................................](# "चतुर्ष्वपि पुस्तकेषु भ्रष्ट एवात्रस्थः पाठः।")।  
नरपतिरुवाच सैन्याः किमिह न गृह्यन्तु (?) ओजसा शूराः॥  
युध्यध्वं तत्र निशितैर्बाणैस्तीक्ष्णैरनेनापि॥४३॥**

**समाकर्ण्य ततो वाक्यं क्रुद्धस्यापि महात्मनः।  
ततस्ते सैनिकाः सर्वे युद्धाय समुपस्थिताः॥ ४४॥**

**अनेकैर्भटसाहस्रैर्वने तं समरे स्थितम्।  
दिक्षु सर्वासु संहत्य बिभिदुः शुकरं [रणे](# " ट. ड. वने।")॥४५॥**

**(प्र)विद्धश्चकैश्चित्तदा बाणजालैः सुयोधैश्चसंग्रामभूमौ विशालैः।  
क्वचिच्चक्रघातैः क्वचिद्वज्रपातैर्हतं दुर्जयं सङ्गरे तं महान्तैः॥४६॥**

**ततः पौरुषैः क्रोधयुक्तः स कोलः सुविच्छिद्य पाशान्रणे प्रस्थितः सः।  
महाशूकरैः सार्धमेव प्रयातस्ततः शोणितस्यापि धाराभिषिक्तः॥४७॥**

**करोति प्रहारं च तुण्डेन वीरो हयानां द्विपानां च चिच्छेद वीरः।  
स्वदंष्ट्राग्रभागेन(ण) तीक्ष्णेन वीरान्पदातीन्हि संपातयेद्रोषभावैः।  
जघानास्य शुण्डं गजस्यापि रुष्टो भटान्हतान्पादनखैस्तु हृष्टः॥\]४८॥**

**ततस्ते शूकराः सर्वे लुब्धकाश्च परस्परम्।  
युयुधुः सङ्गरं कृत्वा रोषारुणविलोचनाः॥४९॥**

**लुब्धकैश्च हताः कोलाः कोलैश्चापि सुलुब्धकाः।  
निहताः पातिता भूमौ क्षतजेनापि सारुणाः॥ ५०॥**

**जीवं त्यक्त्वा हताः कोलैर्लुब्धकाः पतिता रणे।  
मृताश्च शुकरास्तत्र [शूराः](# "ङ. ढ. श्वानः।") प्राणांश्च तत्यजुः॥ ५१॥**

**यत्र यत्र मृता भूमौ पातिता मृगघातकाः।  
बहवः शूकरा [राजन्स्वव्यापारैर्निपातिताः](# "ड. राजश्चक्रपातैर्निं।")॥ ५२॥**

**कति नष्टा हताः कोला नीता दुर्गेषु संश्रिताः।  
कुञ्जेषु कन्दरान्तेषु गृहान्तेषु नृपोत्तम॥५३॥**

**लुब्धकाश्च मृताः केचिच्छिन्ना दंष्ट्राग्रशूकरैः।  
प्राणांस्त्यक्त्वा गताः स्वर्गं खण्डशो विदलीकृताः॥५४॥**

**[वागुरापाशजालाश्च](# "म. श्च कुटका।") कृतकापञ्जरास्ततः।  
नाडीश्च पातिता भूमौ यत्र तत्र समन्ततः॥५५॥**

**एकोऽपि दथितासार्धं वाराहः परितिष्ठति।  
पौत्रकैः सप्तपञ्चैश्च (?) युद्धार्थी बलदर्पितः॥५६॥**

**तमुवाच तदा कान्तं शूकरं शूकरी पुनः।  
गच्छ कान्त मया सार्धमेभिस्तु बालकैः सह॥ ५७॥**

**प्राहभीतस्तु तां तत्र स्वप्रियां तु किरिःकिटिः (?)।  
क्व गच्छामि प्रभग्नोऽहं स्थानं नास्ति महीतले  
मयि नष्टे महाभागे कोलयूथं विनश्यति॥५८॥**

**द्वयोश्चसिंहयोर्मध्ये शूकरः पिबते जलम्।  
द्वयोः शूकरयोर्मध्ये सिंहो नैव पिबेत्पयः॥५९॥**

**एवं शूकरजातीषु दृश्यते बलमुत्तमम्।  
तदहं नाशयाम्येव यदा भग्नो व्रजाम्यहम् ॥६०॥**

**जाने धर्म महाभागे बहुश्रेयोविदायकम्।  
कामाल्लोभाद्भयाद्वाऽपि [युध्यमानः](# " ज. युद्धान्नष्टः प्रं।") प्रणश्यति॥६१॥**

**रणतीर्थं परित्यज्य स स्यात्पापी न संशयः।  
निशितं शस्त्रसंव्यूहं दृष्ट्वा हर्षं प्रगच्छति॥ ६२॥**

**अवगाह्याऽऽशु सिन्धुं स तीर्थपारं प्रगच्छति।  
स याति वैष्णवं लोकं [पुत्राणां](# "ग. घ. ङ. छ. ज.झ. ट. उ. पुरुषाञ्शतं। ढ. पितृणां।") शतमुद्धरेत्॥ ६३॥**

**[\[समायान्तं च (तश्च) तदहं कथं भग्नो व्रजाम्यहम्\]।](# "एतच्चिह्नान्तर्गतोऽयं पाठः ट. पुस्तकस्थः।")  
योधनं शस्त्रसंकीर्णं प्रवीरानन्ददायकम्॥ ६४॥**

**दृष्ट्वा प्रयाति संहृष्टस्तस्य पुण्यफलं शृणु।  
पदे [पदे](# "ड. देऽश्वमेधस्य फलं तस्य प्र।") महत्स्नानं भागीरथ्याः प्रजायते॥६५॥**

**रणाद्भनो गृहं याति कामाल्लोभात्प्रिये शृणु।  
मातृदोषं प्रकाशेत्स क्रियाजातश्च कथ्यते॥ ६६****॥**



**अत्र यज्ञाश्चतीर्थाश्च अत्र देवा महौजसः।  
पश्यन्ति कौतुकं कान्ते मुनयः सिद्धचारणाः॥ ६७॥**

**त्रैलोक्यं वर्तते तत्र यत्र वीरप्रकाशनम्।  
समराद्भग्नं प्रपश्यन्ति सर्वे त्रैलोक्यवासिनः॥६८॥**

**शपति निर्घृणं पापं प्रहसन्ति पुनः पुनः।  
दुर्गतिं दर्शयेत्तस्य धर्मराजो न संशयः॥६९॥**

**संमुखः समरे युद्धे स्वशिराच्छोणितं पिबेत्।  
अश्वमेधफलं भुङ्क्ते इन्द्रलोकं प्रगच्छति॥७०॥**

**यदा जयति संग्रामे शत्रूञ्शूरो वरानने।  
तदा प्रभुञ्जते लक्ष्मीं नानाभोगान्न संशयः॥७१॥**

**यदा तत्र त्यजेत्प्राणान्संमुखश्च निराश्रयः।  
स गच्छेत्परमं लोकं देवकन्याः प्रभुञ्जते॥७२॥**

**एवं धर्मं विजानामि कथं भग्नो व्रजाम्यहम्।  
अनेन समरे युद्धं करिष्ये नात्र संशयः॥७३॥**

**मनोः पुत्रेण [धीरेण](# "ग घ ज. ट. ड. वीरेण।") राज्ञा इक्ष्वाकुणा सह।  
डिम्भान्गृह्य प्रयाहि त्वं सुखं जीव वरानने॥ ७४॥**

**तस्य श्रुत्वा वचः प्राह बद्धाऽहं तव बन्धनैः।  
स्नेहमानप्रहास्यैश्च रतिक्रीडनकैः [प्रिय](# "ग. घ. ज. ट. ड. सह।")॥७५॥**

**पुरतस्ते सुतैः सार्धं प्राणांस्त्यक्ष्यामि मानद।  
एवमेत्र [सुसंभाष्य](# "ग. घ. ज. ट. ड. ष्य संप्रधार्य परस्परम्। युं।") परस्परहितैषिणौ॥७६॥**

**युद्धाय निश्चितौ भूत्वा समालोकयतो रिपून्।  
कोशलाधिपतिर्वीरं तमिक्ष्वाकुर्महामतिम्॥ ७७॥**

**यथैव मेघः परिगर्जते दिवि प्रावृट्काले सुतडित्प्रकाशैः।  
तथैव संगर्जति कान्तया समं समाह्वयेद्राजवरं खुराग्रैः॥७८॥**

**तं गर्जमानं ददृशे महात्मा वराहमेकं पुरुषार्थयुक्तम्।  
ससार स्वेनैव जवेन युक्तः सुसंमुखस्तस्य नृवीरधीरः॥७९॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते त्रिचत्वारिंशत्तमोऽध्यायः॥४३॥

**आदितः श्लोकानां समष्ट्यङ्काः - ५५६२  
![](../books_images/U-IMG-172714973914.png)**

अथ चतुश्चत्वारिंशोऽध्यायः  
**![](../books_images/U-IMG-172714973914.png)**।

**सुकलोवाच—**

**स्वसैन्यं [दुर्धरं](# "ग. घ. ज. ट. ड. दुर्जयं।") दृष्ट्वा [निर्जितं](# "ट. 'तं पुरतो रणे। चु।")दुर्धरेण तम्।  
चुकोप भूपतिः क्रूरं दुःसहं सूकरं प्रति॥१॥**

**धनुरादाय वेगेन बाणं [कालोपमं](# "ग. घ. ङ. ज. ड. द. कालानलोपमम्। तं।") तदा।  
तस्याभिमुखमेवासौ हयेनाभिससार सः॥२॥**

**\[[स](http://॑ "एतच्चिह्नान्तर्गतः पाठो ज. पुस्तकस्थः।") यदा [नृपतिं](# "ड. नृपो हयमारुह्य वरं पौरुषयुक्तमनन्तबलम्। स निशम्य शूकरनाथो रणे प्रगतो हि सुसंमुखभूमितलम्। निशितेन शरेण हतो नृपतिना हयपादतलप्रगतः कुमतिः। तमिहैवविलङ्घ्य च वेगमनाः प्रखरेण जनेन तु कोलवरः। निशितेन हतो नृपतिना न हि याति क्षितौ परियुद्धगतिः। निहतस्तुरगः स च वीरवरस्तुरगः पतितो भुवि आस्यहतः। लघुस्यन्दनमेव गतो नृपतिर्निशितेन शरेण हतः स किरिःकिटिः। स हि गर्जति शूकरजातिरवो त्यपरिस्थितपौरुषतेजवरैः। गदया निहतः स भूपतिना शिरमध्यरणेन कृता तेन यथा। परित्यज्य तं वितमेव स्वकं गत एवं हरेर्गृहमेव वरम्। कृत्वा हि युद्धं समरे हि तेन राज्ञा समं शूकरराजराजः। पपात भूमौ निहतो यदा स ववर्षिरे।") हयपृष्ठगतं वरपौरुषयुक्तममित्रहणम्।  
परिपश्यति शूकरयूथपतिः प्रगतोऽभिमुखं रणभूमितले॥३॥  
निशितेन शरेण हतो हि यदा नृपतेर्हयपादतले प्रगतः।  
तमिव विलङ्घ्य च वेगमनाः प्रखरेण जवेन च कोलवरः॥४॥**



**व्यथितस्तुरगः स किरःकिटिना न हि याति क्षितौ स हि विद्धगतिः।  
तुरगः पतितो भुवि तुण्डहतो लघुस्यन्दनमेव गतो नृपतिः॥५॥**

**स हि गर्जति शूकरजातिरवैरथ संस्थितकोशलयेन जबैः।  
गदया निहतः किल भूपतिना रणमध्यगतः स हि यूथपतिः॥६॥**

**परित्यज्य तनुं च स्वकां हि तदा गत एव हरेर्गृहमेव वरम्॥७॥**

**कृत्वा हि युद्धं समरे हि तेन राज्ञा समं शूकरराजराजः॥  
पपात भूमौ मरुता नगो यथा ववर्षिरे देववराः सुपुष्पैः॥\]८॥**

**तस्योपरि पुष्पचयः सुजातः संतानकानामपि सौरभश्च॥  
सकुङ्कुमैश्चन्दनवृष्टिमेव कुर्वन्ति देवाः परितुष्टमानाः॥९॥**

**विपश्यमानः स हि तेन राज्ञा चतुर्भुजः सोऽपि बभूव राजन् (?)॥  
दिव्याम्बरो भूषण दिव्यरूपः स्वतेजसा भाति दिवाकरो यथा॥१०॥**

**दिव्येन यानेन गतो दिवं तदा सुपूज्यमानः सुरराजदेवैः॥  
गन्धर्वराजः स बभूव भूयः पूर्वं स्वकं कायमिहैव त्यक्त्वा॥११॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते चतुश्चत्वारिंशोऽध्यायः ॥४४॥

**आदितः श्लोकानां समष्ट्यङ्काः -- ५५७३  
![](../books_images/U-IMG-172714973914.png)**

अथ पञ्चचत्वारिंशोऽध्यायः ।  
**![](../books_images/U-IMG-172714973914.png)**

**सुकलोवाच—**

**अथ ते लुब्धकाः सर्वे शूकरीं प्रति जग्मिरे।  
[शूराश्च](# "ङ. ट. श्वानश्च।")दारुणाः प्राप्ताः पाशहस्ताश्च भीपणाः॥ १॥**

**चतुरश्च ततो डिम्भान्वृत्वा स्थिता च शूकरी।  
कुटुम्बेन समं कान्तं हतं दृष्ट्वा महाहवे॥२॥**

**भर्तुर्मे चिन्तितं प्राप्तमृषिदेवैश्चपूजितः।  
गतः स्वर्गं महात्माऽसौ वीरेणानेन कर्मणा॥३॥**

**अनेनापि यथा यास्ये स्वर्गं भर्ता स तिष्ठति।  
तथा सुनिश्चितं कृत्वा पुत्रान्प्रति विचिन्तितम्॥ ४॥**

**यदा जीवन्ति मे बालाश्चत्वारो वंशधारकाः।  
भवत्यस्य सुवीरश्च कोलस्यापि महात्मनः॥ ५॥**

**केनोपायेन पुत्रान्वै रक्षायुक्तान्करोम्यहम्।  
इति चिन्तापरा भूत्वा दृष्ट्वा पर्वतसंकटम्॥६॥**

**तत्र मार्गं सुविस्तीर्णं निष्काशाय प्रयास्यते।  
तानुवाच महाराज पुत्रान्प्रति विमोहिता॥७॥**

**यावत्तिष्ठाम्यहं पुत्रास्तावद्गच्छन्तु शीघ्रगाः।  
तेषां मध्ये सुतो ज्येष्ठः कथं यास्यामि मातरम् ॥८॥**

**त्यक्त्वा स्वजीवलोभाच्च धिङ्मां मातः सुजीवितम्।  
पितृवैरं करिष्यामि साधयिष्ये रणे रिपुम्॥  
गृहीत्वा त्वं कनीयसो भ्रातृृंस्त्रीन्दुर्गकन्दरम्॥९॥**

**मातरं पितरं त्यक्त्वा यो याति स हि पापधीः।  
नरकं च प्रयात्येव कृमिकोटिसमाकुलम्॥१०व्**

**तमुवाच सुदुःखार्ता त्वां त्यक्त्वाऽहं कथं सुत।  
प्रयास्यामि महापापा त्रयो गच्छन्तु मे [सुताः](# "ज. ताः। कनीयसस्त्रयस्त्वेव गता गिरिवनान्तरम्। तौ जग्मतु रणभुवं तेषां।")॥ ११॥**

**त्रयस्तु पुरतः कृत्वा द्वाभ्यामपि च भूपते।  
जग्मतुर्दुर्गमार्गेण \[[तेषामेव](http://॑ "एतच्चिह्नान्तर्गतोऽयं पाठः क ख ग घ ङ च छ झ. ट. ड. ढ. पुस्तकस्थः।") सुपश्यताम्॥  
तेजसा सुबलेनापि गर्जन्तश्च पुनः पुनः॥१२॥**



**अथ ते लुब्धकाः शूराः संप्राप्ताश्च स्वरंहसा।  
यथा तेनापि मार्गेण\] त्रयस्ते प्रेषिता नृपम्॥ १३॥**

**तिष्ठेते तत्पथं रुद्ध्वाद्वावेतौ जननीसुतौ।  
लुब्धकाश्च ततः प्राप्ताः [खड्गबाणधनुर्धराः](# "ज. राः। प्रासैश्च तोम।")॥१४॥**

**[ग्रहन्युस्तोमरैस्तीक्ष्णैश्चक्रेश्च](# "छ. स्तीक्ष्णैः शरैश्च।") मुशलैस्ततः।  
मातरं पृष्ठतः कृत्वा तनयो [युयुधे](# "ग. घ. ट. ड. धे खुरैः। दं ।") स तैः॥१५॥**

**दंष्ट्रया निहताः केचित्केचित्तुण्डेन [पातितः](# "ज. 'ताः । अन्ये खुराग्रनिहताः शू।")।  
संजघान खुराग्रैश्च शूराश्च पतिता रणे॥१६॥**

**युयुधे शूकरः [संख्ये](# "ज. ख्ये राज्ञा तेन म।") दृष्टो राज्ञा महात्मना।  
पितुः सकाशाच्छूरोऽयमिति ज्ञात्वा स संमुखः॥ १७॥**

**बाणपाणिर्महातेजा मनुसूनुः प्रतापवान्।  
निशितेनापि बाणेन अर्धचन्द्रानुकारिणा ॥१८॥**

**राज्ञा हतः पपातोर्व्यां विद्धोरस्को महात्मना।  
ममार सहसा भूमौ पपात स हि शूकरः॥ १९॥**

**[पुत्रमोहात्परं](# "ड.ढ. त्रशोकात्प।") विग्ना तस्योपरि गता स्वयम्।  
तया च निहताः शूरास्तुण्डघातैर्महीतले॥२०॥**

**निपेतुर्लुब्धकाः शूराः कति नष्टा मृता नृप।  
द्रावयन्ती महत्सैन्यं दंष्ट्रया शूकरी ततः॥२१॥**

**यथा कृत्या समुद्भूता महाभयविदायिका।  
तमुवाच ततो राज्ञी देवराजसुता प्रिया॥२२॥**

**अनया निहतं राजन्महत्सैन्यं तत्रैव हि।  
कस्मादुपक्षसे कान्त तन्मे त्वं कारणं वद॥२३॥**

**तामुवाच महाराजो नाहं हन्मि इमां स्त्रियम्।  
महादोषं(षः) प्रिये दृष्टं (ष्टः) स्त्रीवधे दैवतैः किल॥२४॥**

**तस्मान्न घातये नारीं प्रेषयेऽहं न कंचन।  
अस्या वधनिमित्तार्थे पापाद्बिभेमि सुन्दरि॥ २५॥**

**एवमुक्त्वा तदा राजा विरराम महामतिः।  
लुब्धको [भार्गवो](# "ग. भृगुवा ।") नाम ददृशे [स](# "ग. सु तु सुन्दरीम् । ज. शूरसुन्दरीम्")तु शूकरीम्॥ २६॥**

**कुर्वती कदनं तेषां दुःसहां सुभटैरपि।  
प्रविव्याध सुवेगेन वाणेन निशितेन हि॥२७॥**

**संलग्नेन सुबाणेन शोणितेन परिप्लुता।  
शोभमाना त्वरं प्राप्ता वीरश्रिया समाकुला॥२८॥**

**[तुण्डेन](# "ग. घ. ट. कष्टेन । ज. दंष्ट्रया ।")निहतं संख्ये [झर्झरं](# "ग घ भृगुवं। ज. ड. भृगुवान् ।") तु तया पुनः।  
पतमानेन तेनापि [झणंझणहता](# "ङ. ढ. झर्झरेण ह।") तदा ॥२९॥**

**खड्गेन निशितेनापि पपात [विदलीकृता](# "ज. विह्वली")।  
श्वसमाना रणे राजन्मूर्छां याति परिप्लुता॥३०॥**

**दुःखेन महताऽऽविष्टा जीवमाना महीतले॥३१॥**

इति श्रीमहापुराणे पाद्मे भूमिखण्डे सुकलाचरिते पञ्चचत्वारिंशोऽध्यायः ॥ ४५ ॥  
**आदितः श्लोकानां समष्ट्यङ्काः — ५६०४**  
![](../books_images/U-IMG-172767326014.png)  
अथ षट्चत्वारिंशोऽध्यायः।  
![](../books_images/U-IMG-172767326014.png)

सुकलोवाच—

**श्वसतीं शूकरीं दृष्ट्वा पतितां पुत्रवत्सलाम्।  
[सुदेवा](# "ग. घ. सुरुचा।") कृपयाऽऽविष्टा गता तां दुःखितां प्रति॥१॥**

**[अभिषिच्य](# "ग. घ. ज. ट. च्य खुरांस्तस्याः ।") मुखं तस्याः शीतलेनोदकेन वा।  
पुनः सर्वाङ्गमेवापि दुःखितां रणशालिनीम्॥ २॥**

**पुण्यतोयेन शीतेन सा उवाचाभिषिञ्चतीम्।  
\[[उवाच](http://॑ "एतच्चिह्नान्तर्गतः पाठः क ख ग घ ङ च. झ. ट. ड. ट. पुस्तकस्थः।") [मानुषीं](# "ज. शूकरीं ।") वाचं [सुस्वरं](# "ज. सुदेवां ।") नृपतेः प्रियाम्॥ ३॥**

**भद्रं [भवतु](# "ज. भवेच्च मे दें ।") ते देवि त्वभिषिक्ता त्वया यदि।  
संस्पर्शाद्दर्शनात्तेऽद्य गतो मे पापसंचयः॥४॥**

**तदाकर्ण्य महद्वाक्यमद्भुताकारसंयुतम्।  
चित्रमेतन्मया [दृष्टं](# "ज ष्टं सुकृतं तर्कये यथा । प।")कृतं त्रेतानयं (?) कदा॥५****॥**



**\[[पशुजातिमती](http://॑ " एतच्चिह्नान्तर्गतःपाठो ग. घ. ज. ट. पुस्तकस्थः।") चेयं सौष्ठवं भाषते स्फुटम्।\]  
स्वरव्यञ्जनसंपन्नंसंस्कृतमुत्तमं मम॥६॥**

**हर्षेण [विस्मयेनापि](# "ज. ड. 'पि दृष्ट्वाऽऽश्चर्यमनुत्त।") कृत्वा साहसमुत्तमम्।  
तत्रस्था सा महाभागा तं पतिं वाक्यमब्रवीत्॥ ७॥**

**पश्य राजन्नपूर्वेयं संस्कृतं भाषते महत्।  
पशुयोनिगता चेयं यथा वै मानुषी वदेत्॥८॥**

**तदाकर्ण्य ततो राजा सर्वज्ञानवतां वरः।  
अद्भुतमद्भुताकारं यन्न दृष्टं श्रुतं मया॥९॥**

**[तामुवाच](# "ज. च सुदेवां तु स्वप्रियां हृष्टमानसः। पृ ।") ततो राजा सुप्रियां [सुश्रवां](# "ग.ट. सुरुवां ।") तदा।  
पृच्छ चैनां शुभां कान्ते का चेयं तु भविष्यति॥ १०॥**

**श्रुत्वा तु नृपतेर्वाक्यं सा पप्रच्छ च शूकरीम्।  
का [भविष्यसि](# "ग.घ. 'सि भद्रं ते चि।") त्वं भद्रे चित्रं ते दृश्यते बहु॥ ११॥**

**पशुयोनिगता त्वं वै भाषसे मानुषं वचः।  
सौष्ठवं ज्ञानसंपन्नं वद मे पूर्वचेष्टितम्॥१२॥**

**भर्तुश्चापि महाभागे भटस्यापि महात्मनः।  
कोऽयं पूर्वं महावीर्यो गतः स्वर्गं पराक्रमैः॥१३॥**

**आत्मनश्च सुभर्तुश्च सर्वं पूर्वानुगं वद।  
एवमुक्त्वा [म](# "ड राजपत्नी।")हाभा[ग](# "ज. 'गा सुदेवा विरराम ह। शू ।") विरराम नृपोत्तम॥१४॥**

शूकर्युवाच–

**यदि पृच्छसि मां भद्रे ममास्य च महात्मनः।  
तत्सर्वं ते प्रवक्ष्यामि चरितं पूर्वचेष्टितम्॥१५॥**

**अयं पूर्वं महाप्राज्ञो गन्धर्वो गीतपण्डितः।  
रङ्गविद्याधरो नाम [सर्वशास्त्रार्थकोविदः](# "ग. घ. ज. ट. ड. र्वविद्यार्थं।")॥१६॥**

**मेरुं गिरिवरश्रेष्ठं [चारुकन्दरनिर्झरम्](# "ग. घ. ट. ड. 'निर्भर।")।  
तमाश्रित्य महातेजाः पुलस्त्यो मुनिसत्तमः॥१७॥**

**तपश्चचार तेजस्वी निर्व्यलीकेन चेतसा।  
रङ्गविद्याधरस्तत्र संगतः स्वेच्छया शुभे॥१८॥**

**वृक्षच्छायां समाश्रित्य गीतमभ्यसते तदा।  
स्वरतालसमोपेतं लयमानसमन्वितम्॥१९॥**

**[तत्तु](# "ज. तच्च श्रुत्वा मुनिगतं ध्या' ।") श्रुत्वा मुनिस्तस्य ध्यानाच्चलितमानसः।  
गायन्तं [तमुवाचेदं](# "ग. घ. ज. ट. ड. दं रङ्गवि।") गीतविद्याधरं प्रति॥२०॥**

**भवद्गीतेन दिव्येन देवा मुह्यन्ति नान्यथा।  
सुस्वरेण सुपुण्येन तालमानेन [पण्डित](# "ग. घ. त । नय।")॥२१॥**

**लययुक्तेन भावेन मूर्छनासहितेन च।  
मे मनः स्खलितं ध्यानाद्गीतेनानेन [सुव्रत](# "ज. ड. सर्वतः।")॥२२॥**

**इदं स्थानं परित्यज्य अन्यत्स्थानं व्रजस्व ह॥२३**

[गीतविद्याधर](# "ग. घ. विद्याधर । ज. रङ्गविद्यावर।") उवाच —

**[आत्मज्ञानसमां](# "ग. ड. 'आत्मजातिस। ज. 'आत्मजातिसमां विद्यां महत्तम प्र।") विद्यामहमत्र प्रसाधये।  
दुःखं न दद्मि [कस्यापि](# "ग. घ. ज. ट. ड. पि मुने लोकस्य स।") सुखं लोकेषु सर्वदा॥२४॥**

**गीतेनानेन [दिव्येन](# "ज न तुष्यन्ति देवताः सदा। शं ।") सर्वास्तुष्यन्ति देवताः।  
शंभुश्चापि समानीतो गीतध्वनिरतो द्विज॥२५॥**

**गीतं सर्वरसं प्रोक्तं गीतमानन्ददायकम्।  
शृङ्गाराद्या रसाः सर्वे गीतेनापि प्रतिष्ठिताः॥२६॥**

**शोभामायान्ति गीतेन वेदाश्चत्वार उत्तम।  
गीतेन देवताः सर्वास्तोषमायान्ति नान्यथा॥ २७॥**

**तदेवं निन्दसे गीतमामेवं परिवादयेः।  
न [न्यायोऽयं](# "ग. घ. म. ट. ड. त्याज्यो।") महाभाग तवैव इह दृश्यते॥२८॥**

पुलस्त्य उवाच—

**सत्यमुक्तं त्वयाऽद्यैव गीतार्थे बहुपुण्यदम्।  
शृणु त्वं मामकं वाक्यं मानं त्यज महामते॥२९॥**

**नाहं गीतं प्रकुत्सामि गीतं [वन्दामि](# "घ. ज. वदामि । ड. विन्दामि।") नान्यथा।  
विद्याश्चतुर्दश सर्वा एकभावेन भाविताः॥३०॥**



**प्राणिनां सिद्धिमायान्ति मनसा निश्चलेन च।  
तपश्च तद्वन्मन्त्राश्च सिध्यन्त एकचिन्तया॥३१॥**

**हृषीकाणां महावर्गश्चपलोऽयमसंमतः।  
विषयेष्वेव सर्वेषु नयत्यात्मानं सर्वदा॥३२॥**

**चालयित्वा मनस्तस्माद्ध्यानादेव न संशयः।  
यत्र शब्दं न रूपं च युवती नैव तिष्ठति॥ ३३॥**

**मुनयस्तत्र गच्छन्ति तपःसिद्ध्यर्थहेतवे।  
अयं [गीतः](# "ग घ. 'तः प्रणीत। ")पुनीतस्ते बहुसौख्यप्रदायकः॥ ३४॥**

**तपसे सर्वदा वीर तिष्ठामो वनसंस्थिताः।  
अन्यस्थानं प्रयाहि त्वं नो वा वयं व्रजामहे॥ ३५॥**

गीतविद्याधर [उवाच](# "ज च – जितेन्द्रियस्तु वै योगी तपते सर्वदाऽऽत्म। ")—

**इन्द्रियाणां बलं वर्गं जितं येन महात्मना।  
सतपाः कथ्यते योगी स च धीरः स साधकः॥ ३६॥**

**शब्दं श्रुत्वाऽथ वा दृष्ट्वा रूपमेवं महामते।  
चलते नैव यो ध्यानात्स [धीरस्तपसाधकः](# "ज. धीरः कृच्छ्रसा ।")॥३७॥**

**भवन्तस्तेजसा हीना जितेन्द्रियास्तु नान्यथा ।  
स्वर्गेऽपि नास्ति सामर्थ्य मम गीतस्य दूषणे ॥३८॥**

**वर्जयन्ति [वनं](# "ग. घ. वरं।") सर्वं हीनवीर्या न संशयः।  
इदं साधारणं विप्र वनमेव न संशयः॥३९॥**

**देवानां सर्वजीवानां यथा मम तथा तव।  
कथं गच्छाम्यहं त्यक्त्वा वनमेवमनुत्तमम् ॥ ४०॥**

**यूयं गच्छन्तु तिष्ठन्तु [यद्भव्यं](# "ग.घ.ट.ड. यच्छ्रेष्ठं तत्प्रकुर्वताम्। ए। ज. यथेष्टं तत्प्रकुर्वताम्। ए ।") तत्तु नान्यथा।  
एवमाभाष्य तं विप्रं [गीतविद्याधरस्तदा](# "ज. दा। विरराम मुनिश्चापि श्रुत्वा तस्य तथोक्तं।")॥४१॥**

**समाकर्ण्य ततस्तेन मुनिना तस्य उत्तरम्।  
चिन्तयामास मेधावी किं कृत्वा सुकृतं भवेत्॥ ४२॥**

**क्षमां कृत्वा जगामाथ अन्यत्स्थानं द्विजोत्तमः।  
तपश्चचार धर्मात्मा योगासनगतः सदा ॥ ४३॥**

**कामं क्रोधं परित्यज्य मोहं लोभं तथैव च।  
सर्वेन्द्रियाणि संयम्य मनसा सममेव च ॥**

**एवं स्थितस्तदा योगी पुलस्त्यो मुनिसत्तमः॥४४॥**

सुकलोवाच—

**गते तस्मिन्महाभागे पुलस्त्ये मुनिपुङ्गवे।  
कालादिष्टेन तेनापि गीतविद्याधरेण च॥४५॥**

**चिन्तितं सुचिरं कालं नष्टोऽयं हि भयान्मम।  
क्व गतस्तिष्ठते कापि किं करोति कथं च [सः](# "ज. सः। गत्वा प्रतापयाम्येनमेकान्ते कृच्छ्रशीलि। ")॥ ४६॥**

**[ज्ञात्वाऽयमात्मजं](# "क ख ग घ ङ च छ ड. उ. त्वा पद्मात्म।") तेन एकान्तव्रतशालिनम्।  
गतो वराहरूपेण तस्याऽऽश्रममनुत्तमम्॥ ४७॥**

**[आसनस्थं](# "ज. ट. आश्रमस्थं।") महात्मानं तेजोज्वालासमाविलम्।  
दृष्ट्वा चकार वै [क्षोभं](# "अ. विघ्नं।") विप्रस्य तस्य भामिनि॥४८॥**

**धर्षयेन्नियतं विप्रं तुण्डाग्रेण कुचेष्टया।  
पशुं ज्ञात्वा महाराज क्षमते तस्य दुष्कृतम् ॥४९॥**

**मूत्रते पुरतो गत्वा विष्ठां च कुरुते ततः।  
नृत्यते क्रीडते तत्र पतते [प्राङ्गणे](# "अ. प्रावृणे।") पुनः ॥५०॥**

**पशुं ज्ञात्वा परित्यक्तो मुनिना तेन भूपते।  
[एकदा](# "ज. दा स तु दुष्टात्मा तेन।")तु तदाऽऽयातस्तेन रूपेण वै पुनः ॥५१॥**

**अट्टाट्टहासेन पुनर्हास्यमेवंकृतं तदा।  
रोदनं च कृतं तत्र गीतं गायति सुस्वरम् ॥५२॥**

**चालयेत्तं तथा विप्रं गीतविद्याधरो नृप।  
चेष्टितं तस्य वै दृष्ट्वाघोणी एष भवेन्न हि ॥५३॥**

**ज्ञात्वा तस्य तु वृत्तान्तमामेवं परिचालयेत्।  
पशुं ज्ञात्वा मया त्यक्तो दुष्ट एष सुनिर्घृणः॥ ५४॥**

**एवं ज्ञात्वा महात्मानं गन्धर्वाधममेव हि।  
चुकोप मुनिशार्दूलस्तं शशाप महामतिः ॥५५॥**

**यस्माच्छूकररूपेण मामेवं परिचालयेः।  
तस्माद्व्रज महापाप योनिं चैव च शौकरीम् ॥५६॥**

**शप्तस्तेनापि [विप्रेण](# "ड ण देवरूपं प्रणाज्ञितम्। तस्मात्स्थानाद्गतः सोऽपि प्रणनाम पुं।") गतो देवं पुरंदरम्।  
तमुवाच महात्मानं कम्पमानो वरानने ॥५७॥**

**शृणु वाक्यं सहस्राक्ष तव [वाक्यं](# " क. ख. ग घ ङ. घ. छ. स. ट. ड.") कृतं मया।  
तप एव हि कुर्वन्तं दारुणं मुनिपुंगवम् ॥५८॥**



**[तस्मात्तपःप्रभावं](# "ज. स्मासु तपसे विप्रचालितः क्षोभितो मया।") तं चालितं क्षोभितं मया।  
शप्तस्तेनास्मि विप्रेण देवरूपं प्रणाशितम्॥५९॥**

**पशुयोनिं गतं चेन्द्र मामेवं परिरक्षय।  
ज्ञात्वा तस्य स वृत्तान्तं गीतविद्याधरस्य च॥६०॥**

**तेन सार्धं गतश्चेन्द्रस्तं मुनिं प्रत्यभाषत।  
दीयतामनुग्रहो नाथ सुसिद्धोऽसि द्विजोत्तम॥६१॥  
क्षम्यतामस्य वै पापं यदनेन हि ते कृतम्॥**

पुलस्त्य उवाच—

**वचनात्तव देवेश क्षन्तव्यं च मयाऽपि हि।  
भविष्यति महाराज मनुपुत्रो महाबलः॥६२॥**

**इक्ष्वाकुर्नाम धर्मात्मा [सर्वधर्मानुपालकः](# "ग. घ. ज. ट. ड 'र्मार्थपा ।")।  
तस्य हस्ताद्यदा मृत्युरस्यैव च भविष्यति॥६३॥**

**तदैष वै स्वकं देहं प्राप्स्यते नात्र संशयः।  
एतत्ते सर्ववृत्तान्तं [तव](# "ग. ध. ज. तस्य देवि नि।") चैव निवेदितम्॥६४॥**

**आत्मनश्च प्रवक्ष्यामि पत्या सार्धं शृणुष्व हि।  
मया च पातकं घोरं [यत्कृतं](# "पूर्वजन्मनि। इ।") पापया पुरा॥ ६५॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते षट्चत्वारिंशोऽध्यायः ॥४६॥  
**आदितः श्लोकानां समष्ट्यङ्काः—५६६९**  
------------  
अथ सप्तचत्वारिंशोऽध्यायः।  
----------

सुकलोवाच–

**[सुश्रवा](# "ग. घ. ज. ड. सुदेवा। ट. सुरुचा ।") चारुसर्वाङ्गी तामुवाचाथ शूकरीम्।  
पशुयोनिं गता त्वं हि \[[कथं](http://॑ "एतच्चिह्नान्तर्गतः पाठो ग. घ. ज. ट. ड पुस्तकस्थः।") वदासि [संस्कृतम्](# "उ. चेदृशम्।")॥ १॥**

**एवंविधं महाज्ञानं कस्माद्भुतं वदस्व मे।  
कथं जानासि वै भर्तुश्चरितमात्मनः शुभे॥२॥**

शूकर्युवाच—

**[पशोर्भावेन](# "ड. पशुयोगेम ।") मोहेन मुष्टाऽह वरवर्णिनि\]।  
निहता खड्गबाणैश्च पतिता रणमूर्धनि ॥३॥**

**[मूर्छयाऽभिपरिक्लिन्ना](# "ग. घ. ज. ट. ड. याऽतिपरिच्छिन्ना।") ज्ञानहीना वरानने।  
त्वयाऽभिषिक्ता तोयेन पुण्यहस्तेन सुन्दरि॥४॥**

**पुण्योदकेन शीतेन तव हस्तगतेन वै।  
अभिषिक्ते हि मे काये मोहो नष्टो विहाय माम् ॥५**

**यथा भानोः सुतेजोभिरन्धकारः प्रयाति सः।  
तथा तवाभिषेकेण मम पापं गतं शुभे ॥६॥**

**प्रसादात्तव चार्वङ्गि लब्धं ज्ञानं पुरातनम्।  
पुण्यां गतिं प्रयास्यामि इति ज्ञातं मया शुभे॥७॥**

**श्रूयतामभिधास्यामि पूर्ववृत्तान्तमात्मनः।  
यत्कृतं तु मया भद्रे पापया दुष्कृतं बहु॥८॥**

**कलिङ्गाख्ये शुभे देशे श्रीपुरं नाम पत्तनम्।  
सर्वसिद्धिसमाकीर्ण [चतुर्वर्णनिषेवितम्](# "क. म्। तस्मिञ्जातो वराकस्य नाम्ना वसुदत्ते न सः।")॥९॥**

**वसति स्म द्विजः [कश्चिद्वसुदत्तेति](# "ट विद्वासुदेवेति।") नामतः।  
[ब्रह्माचारपरो](# "ज. ब्रह्मचर्यप।") नित्यं सत्यधर्मपरायणः॥१०॥**

**[वैदेवता](# "घ. घ. ज. ड. वेदवेदान्तवेत्ताऽसी शु।") ज्ञानवेत्ता शुचिष्मान्गुणवान्धनी।  
धनधान्यसमाकीर्णः पुत्रपौत्रैरलंकृतः॥११॥**

**तस्याहं तु सुता भद्रे सौदरेः स्वजनवान्धवैः।  
अलंकारैः सुशृङ्गारैर्भूषिताऽस्मि [वरानने](# "ग. घ. ने। वसुदेवा ततो नाम चका। ज. ने। वसुदेवेति मे नाम चका। ट. 'ने। वासुदेवस्ततो नाम चका। ड. ने। सुदेवेति च मे नाम चका।")॥ १२॥**

**सुदेवा नाम मे तात चकार स महामतिः।  
तस्याहं दयिता निर्त्य पितुश्चापि महात्मनः ॥१३॥**

**रूपेणाप्रतिमा जाता संसारे नास्ति तादृशी।  
रूपयौवनगर्वेण मत्ताऽहं चारुहासिनी॥१४॥**



**अहं कन्या सुरूपा वै सर्वालंकारशोभिता।  
मां दृष्ट्वातु ततो लोकाः सर्वे स्वजनवर्गकाः॥ १५॥**

**मामेवं याचमानास्ते विवाहार्थं वरानने।  
याचिताऽहं द्विजैः सर्वैर्न ददाति पिता मम॥१६॥**

**स्नेहाच्चैव महाभागे सुमोहाच्च महामतिः।  
न दत्ताऽहं तदा तेन पित्रा [चैव](# "ज. मम।") महात्मना॥१७॥**

**संप्राप्तं यौवनं [बाल्ये](# "ग. ज. ट. ल्ये वयसा च स। ड. ल्ये मदभा।") मयि भावसमन्वितम्।  
रूपं मे तादृशं दृष्ट्वा मम माता सुदुःखिता॥१८॥**

**पितरं मे ह्युवाचाथ कस्मात्कन्या न [दीयते](# "ड. ते। यौवनस्था त्वया कान्त ब्रा।")।  
त्वं कस्मै सुद्विजायैव ब्राह्मणाय महात्मने॥१९॥**

**देहि कन्यां महाभाग संप्राप्ता यौवनं [त्वियम्](# "ज. म्। तच्छ्रुत्वा वसुदत्तोऽसौ प्र।")।  
[वसुदत्तो](# "ट. वासुदेवो।") द्विजश्रेष्ठः प्रत्युवाच द्विजोत्तमः॥ २०॥**

**मातरं मे महाभागां श्रूयतां वचनं मम।  
महामोहेन मुग्धोऽस्मि सुताया वरवर्णिनि॥२१॥**

**यो मे गृहस्थो विप्रोवै भविष्यति शुभे शृणु।  
तस्मै कन्यां प्रदास्यामि जामात्रे च न संशयः॥ २२॥**

**\[[मम](http://॑ "एतच्चिह्नान्तर्गतः पाठो ग घ ङ छ. झ. ट. पुस्तकस्थः।") प्राणात्प्रिया [चेयं](# "ज. 'यंवसुदेवा न सं।")सुदेवा नात्र संशयः।  
एवमुक्त्वा मदर्थं स [विरराम](# "ग. घ. ङ. छ. झ. वसुदत्तः।") पिता मम॥\] ॥२३॥**

**कौशिकस्य कुले जातः सर्वविद्याविशारदः।  
ब्राह्मणानां गुणैर्युक्तः [शीलवन्गुणवाञ्शुचिः](# "ट. वासुदेवः।")॥२४॥**

**वेदाध्ययनसंपन्नं पठमानं हि [सुस्वरम्](# "सस्वरम्।")।  
भिक्षार्थंद्वारमायान्तं पितृमातृविवर्जितम्॥२५॥**

**तं दृष्ट्वासमनुप्राप्तं रूपवन्तं [म](# "ङ. ज. ढ. महामतिः।")हामति[म्](# "ज. म्। पप्रच्छ च कुलं शीलं कन्यादानार्थमेव त।")।  
तं पप्रच्छ पिता चैवं को भवान्वै भविष्यसि॥२६॥**

**किं ते नाम कुलं गोत्रमाचारं वद सांप्रतम्।  
समाकर्ण्य पितुर्वाक्यं वसुदत्तमुवाच सः॥२७॥**

**कौशिकस्यान्वये जातो वेदवेदाङ्गपारगः।  
शिवशर्मेति मे नाम पितृमातृविवर्जितः॥२८॥**

**सन्ति [मे](# "ग. घ. ज. मे पित") भ्रातरश्चान्ये चत्वारो वेदपारगाः।  
\[[एवं](http://॑ "एतच्चिह्नान्तर्गतः पाठो ग. घ. ज. ट. ड. पुस्तकस्थः।") कुलं समाख्यातमाचारं कुलसंभवम्\]॥२९॥**

**एवं सर्वंसमाख्यातं पितरं शिवशर्मणा।  
शुभे लग्ने तिथौ प्राप्ते नक्षत्रे भगदैवते॥३०॥**

**पित्रा दत्ताऽस्मि सुभगे तस्मै विप्राय वै तदा।  
पितृगेहं वसाम्येका तेन सार्धं महात्मना॥ ३१॥**

**नैव शुश्रूषितो भर्ता मया स पापया तदा।  
[पितृमातृसुद्रव्येण](# "ग. घ. ज. ट. सुभद्रेण।") गर्वेणापि प्रमोहिता॥३२॥**

**अङ्गसंवाहनं तस्य न कृतं हि मया कदा।  
रतिभावेन स्नेहेन वचनेन मया शुभे॥३३॥**

**क्रूरबुद्ध्या हि दृष्टोऽसौ सर्वदा पापया मया।  
पुंश्चलीनां प्रसङ्गेन तद्भावं हि गता शुभे॥ ३४॥**

**मातापित्रोश्च भर्तुश्च भ्रातॄणां हितमेव च।  
न करोम्यहमेवापि यत्र तत्र व्रजाम्यहम्॥३५॥**

**एवं मे दुष्कृतं दृष्ट्वा शिवशर्मा पतिर्मम।  
स्नेहाच्छ्वशुरवर्गस्य मम भर्ता महामतिः॥३६॥**

**न किंचिद्वदते सोऽपि क्षमते दुष्कृतं मम।  
वार्यमाणा कुटुम्बेन अहमेव सुपापिनी॥३७॥**

**तस्य शीलं विदित्वा ते साधुत्वं शिवशर्मणः।  
पिता [माता](# "ज. ता भ्रातरश्च म।")त्विमे सर्वे मम पापेन दुःखिताः॥ ३८॥**

**भर्ता मे दुष्कृतं दृष्ट्वा तस्य गृहाद्विनिर्गतः।  
तं देशं ग्राममेवं हि परित्यज्य गतस्ततः॥३९॥**

**गते भर्तरि मे तातः संजातश्चिन्तयाऽन्वितः।  
मम दुःखेन दुःखात्मा यथा रोगेण पीडितः॥४०॥**

**मम माता उवाचैव भर्तारं दुःखपीडितम्।  
कस्माच्चिन्तयसे कान्त वद दुःखं ममाग्रतः॥४१॥**

**वसुदत्त उवाचैनां मातरं मम संमुखः।  
सुतां त्यक्त्वा गतो विप्रो जामाता शृणु वल्लभे॥४२॥**

**इयं पापसमाचारा निर्घृणा पापचारिणी।  
[अनया](# "ग घ ज. ट. ड. याऽपि प।")हि परित्यक्तः शिवशर्मा [महामतिः](# "ग. घ. ज. ट. महामुनिः।")॥४३॥**



**समस्तस्य कुटुम्बस्य दाक्षिण्येन महामतिः।  
[ममायं](# "ज. यं गौरवात्कान्ते।") स द्विजः कान्ते सुदेवां नैव भाषते॥ ४४॥**

**[वसते](# "ग. घ. ज. ट. ड. वदते।") [सौम्यभावेन](# "ज. 'न नवैनां परिकु।")नैव निन्दति [कुत्सति](# "ज. ति। वसुदेवां पापवृत्तिं ज्ञात्वाऽसौ पण्डितो द्विजः। भ।")।  
सुदेवां पापसंचारां स वै [पण्डितबुद्धिमान्](# "ज. न्।किं भविष्यति मे पुण्यमनया पापवृत्तया। अहमेनां परित्यक्ष्ये यष्मे ब्रह्मविनाशिनी। ब्रा।")॥४५॥**

**भविष्यति त्वियं दुष्टा सुदेवा कुलनाशिनी।  
अहमेनां परित्यक्ष्ये ब्रह्माचारविनाशिनीम्॥ ४६॥**

ब्राह्मण्युवाच–

**अद्य ज्ञातं त्वया कान्त सुताया गुणदूषणम्।  
तवमोहेन स्नेहेन नष्टेयं शृणु सांप्रतम्॥४७॥**

**अपत्यं लालयेत्तावद्यावत्पञ्चमवार्षिकम्।  
शिक्षाबुद्ध्या सदा कान्त [पुनर्मोहेन](# "ड. पुत्रान्मोहे।") पोषयेत्॥४८॥**

**स्नानाच्छादनभक्ष्यैश्च भोज्यैः पेयैर्न संशयः।  
गुणेषु योजयेत्कान्त सद्विद्यासु च तान्सुतान्॥ ४९॥**

**गुणशिक्षार्थनिर्मोहः पिता भवति सर्वदा।  
[पालने](# "ड. लालने।") पोषणे कान्त संमोहः [परिजायते](# "ज. ते। सुगुणं")॥५०॥**

**गुणं न वर्णयेत्पुत्रं कुत्सयेच्च दिने दिने।  
[कठिनं](# "ग. घ. ज.ट. कुत्सितं।") च वदेन्नित्यं \[[वचनैः](http://॑ "एतच्चिह्नान्तर्गतः पाठोग. घ. ज. ट. ङ पुस्तकस्थः।") परिपीडयेत्॥५१॥**

**यथा हि साधयेन्नित्यं\] सुविद्यां ज्ञानतत्परः।  
अभिमाने छलेनापि पापं त्यज्य प्रदूरतः॥**

**निपुणो जायते नित्यं विद्यासु च गुणेषु च॥५२॥**

**माता च ताडयेत्कन्यां स्नुषां श्वश्रूश्चताडयेत्।  
गुरुश्च ताडयेच्छिष्यं ततः सिध्यति नान्यथा॥ ५३॥**

**भार्या च ताडयेत्कान्तो ह्यमात्यं नृपतिस्तथा।  
हयं च वाहयेद्वीरो गजं मात्र दिने दिने॥५४॥**

**[शिक्षाबुद्ध्या](# "ट. शिक्ष्या बु।") प्रसिध्यन्ति ताडनात्पालनाद्विभो।  
त्वयेयं नाशिता नाथ सर्वदैव न संशयः॥ ५५॥**

**सार्धं सुब्राह्मणेनापि भवता शिवशर्मणा।  
निरङ्कुशा कृता गेहे तेन नष्टा महामते॥५६॥**

**तावद्धि धारयेत्कन्यां गृहे कान्त वचः शृणु।  
अष्टवर्षान्विता यावत्प्रबलां नैव धारयेत्॥५७॥**

**पितुर्गेहे स्थिता पुत्री यत्पापं हि प्रकुर्वते।  
उभाभ्यामपि तद्याति त्वेनस्ताभ्यामपि ध्रुवम्॥ ५८॥**

**तस्मान्न धारयेत्पुत्रीं समर्थांनिजमन्दिरे।  
यस्य दत्ता भवेत्सा वै तस्य गेहे [प्रपोषयेत्](# "ग. घ. अ. ट. ड. प्रवासये।") ॥ ५९॥**

**\[[तत्र](http://॑ "एतच्चिह्नान्तर्गतः पाठः क. ख. ग. घ. ङ. च. छ. झ. ट. ड. ढ. पुस्तकस्थः ।") यत्साधयेत्कान्त सगुणं भक्तिपूर्वकम्।  
कुलस्य जायते कीर्तिः पिता सुखेन जीवति॥६०॥**

**तत्रस्था कुरुते पापं तत्पापं भुञ्जते पतिः\]।  
तत्रस्था वर्धते नित्यं पुत्रैः पौत्रैः सदैव सा॥६१॥**

**पिता कीर्तिमवाप्नोति सुतायाः सुगुणैः [प्रिय](# "क. सह। ग. घ. ज. ट. किल।")।  
तस्मान्न धारयेत्कान्त गेहे पुत्रीं सभर्तृकाम्॥ ६२॥**

**इत्यर्थे श्रूयते कान्त इतिहासं (सो) भविष्यति।  
अष्टाविंशति के प्राप्ते युगे [द्वापरके](# "ज. के तदा । उ ।") महत्॥ ६३॥**

**उग्रसेनस्य वीरस्य यदुज्येष्ठस्य यत्प्रभो।  
चरित्रं ते प्रवक्ष्यामि शृणुष्वैकमना द्विज॥६४॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते सप्तचत्वारिंशोऽध्यायः ॥ ४७ ॥  
**आदितः श्लोकानां समष्ट्यङ्काः–५७३३**  
--------------  
अथाष्टचत्वारिंशोऽध्यायः।  
----------------

ब्राह्मण्युवाच—

**माथुरे विषये रम्ये मथुरायां नृपोत्तमः।  
उग्रसेनेति विख्यातो यादवः परवीरहा॥ १॥**



**सर्वधर्मार्थतत्त्वज्ञो वेदज्ञः [श्रुतर्वान्बली](# "ग घ. ज. वान्वशी। दा।")।  
दाता भोक्ता गुणग्राही [सद्गुणान्वेत्ति](# "ज णान्वितविग्रहः। रा ।") भूपतिः॥२॥**

**राज्यं चकार मेधावी प्रजा धर्मेण पालयेत्।  
एवमेव [महातेजा](# "ग. घ. ट. ड. महासेन।") उग्रसेनः प्रतापवान्॥३॥**

**वैदर्भविषये पुण्ये सत्यकेतुः प्रतापवान्।  
तस्य कन्या महाभागा पद्माक्षी कमलानना॥४॥**

**नाम्ना पद्मावती नाम सत्यधर्मपरायणा।  
सा स्त्रीणां च गुणैर्युक्ता द्वितीयेव समुद्रजा॥५॥**

**वैदर्भी शुशुभे राजन्स्वगुणैः सत्यकारणैः।  
माथुरस्तुग्रसेनस्तु ह्युपयेमे सुलोचनाम्॥६॥**

**तया सह महाभागः सुखं रेमे प्रतापवान्।  
अतिप्रीतो गुणैस्तस्यास्तया सह सुखी भवेत्॥७॥**

**तस्याः स्नेहेन प्रीत्या वै स मुग्धो मथुरेश्वरः।  
पद्मावती महाभाग तस्य प्राणप्रियाऽभवत्॥ ८॥**

**तया विना न [बुभुजे](# "ज. जे क्रीडत्येव निरन्तरम्। तं।") तया सह प्रक्रीडयेत्।  
तया विना न वै लेभे परमं सुखमेव सः॥९॥**

**एवं प्रीतिकरौ जातौ परस्परमनुत्तमौ।  
स्नेहवन्तौ द्विजश्रेष्ठ सुखसंप्रीतिदायको॥१०॥**

**सत्यकेतुश्च राजेन्द्रः सस्मार स पद्मावतीम्।  
स्वसुतां तां महाभागां माता तस्याः सुदुःखिता॥ ११॥**

**सा दूतान्प्रेषयामास वैदर्भी माथुरं प्रति।  
उग्रसेनं [नृवीरेन्द्रं](# "ज. यादवेन्द्रं।") सादरेण [द्विजोत्तम](# "अ. 'त्तमः। उग्रसेनं महाराज रा। ङ. त्तमः। उग्रसेनं स गत्वा तु रा।")॥ १२॥**

**गत्वा दूतोऽथ मथुरां राजानं वाक्यमब्रवीत्।  
विदर्भाधिपतिं भक्त्या स स्नेहेन न्यवेदयत्॥ १३॥**

**आत्मनः कुशलं व्रुते भवतां परिपृच्छति।  
सत्यकेतुर्महाराज त्वामेवं परिस्निग्धवान्॥१४॥**

**दर्शनाय सुतां चाऽऽर्य पद्मावतीं च प्रेषय।  
यदि त्वं [मन्यसे](# "ज से वीर श्वश्रोः प्रीतिकरं सदा। प्रे।") नाथ प्रीतिस्नेहं हि तस्य च॥ १५॥**

**प्रेषयस्व महाभागां तव प्रीतिकरां सदा।  
औत्सुक्येन महाराज सा शोकेनानुवर्तते॥१६॥**

**समाकर्ण्य ततो वाक्यमुग्रसेनो [नरोत्तमः](# "ग. घ. ज. नरेश्वरः। ")।  
प्रीत्या स्नेहेन तस्यापि सत्यकेतोर्महात्मनः॥१७॥**

**दाक्षिण्येन च विप्रेन्द्र प्रेषयामास भूपतिः।  
पद्मावतीं प्रियां भार्यामुग्रसेनः प्रतापवान्॥१८॥**

**प्रेषिता तेन राजेन्द्र गता पद्मावती स्वकम्।  
पूर्वं गृहं [सती](# "ज. पितुः।") सा तु महाहर्षेण [संयुता](# "ग. घ. ट. संकुलम्।")॥१९॥**

**पितृपूर्वं कुटुम्बं तु ददृशे चारुमङ्गला।  
पितुः पादौ ननामाथ शिरसा सत्यतत्परा॥२०॥**

**आगतायां [महाराज](# "ज. महाभागः") पद्मावत्यां [द्विजोत्तम](# "ज. नृपोत्तमः।")।  
हर्षेण महताऽऽविष्टो [विदर्भाधिपतिर्नृपः](# "ज. 'तिस्तदा। व।")॥२१॥**

**वर्धिता [मानदानैश्च](# "ज. 'नरैश्चैवव।") वस्त्रालंकारभूषणैः।  
पद्मावती सुखेनापि पितुर्गेहे प्रवर्तते॥२२॥**

**सखीभिः सहिता सा तु निःशङ्कं परिवर्तते।  
रमते सा तदा तत्र यथापूर्वं तथैव च॥२३॥**

**गृहे वने तडागेषु प्रासादेषु तथैव च।  
पुनर्बाला बभूवाथ [निर्लज्जेव](# "ज. व च पूर्ववत्। निः।") पर्वतेत॥२४॥**

**निःशङ्का वर्तते विप्र सखीभिः सह सर्वदा।  
पतिव्रता महाभागा हर्षेण महताऽन्विता॥२५॥**

**सुखं तु पितृगेहस्य दुर्लभं श्वशुरे गृहे।  
एवं ज्ञात्वा तदा रेमे कदा ईदृग्भविष्यति॥२६॥**

**अनेन मोहभावेन क्रीडालुब्धा वरानना।  
सखीभिः सहिता नित्यं [वनेषूपवने](# "ज. नेषु वृजते सदा।") तदा॥२७॥**

इति श्रीमहापुराणे पाद्मे भूमिखण्डे वेनोपाख्याने सुकलाचरितेऽष्टाचत्वारिंशोऽध्यायः ॥ ४८ ॥  
**आदितः श्लोकानां समष्ट्यङ्काः – ५७६०**  
----------  
अथैकोनपञ्चाशत्तमोऽध्यायः ।  
-----------

ब्राह्मण्युवाच—

**एकदा तु महाभाग गता सा पर्वतोत्तमम्।  
रमणीयं वनं दृष्ट्वा कदलीखण्डमण्डितम्॥१****॥**



**शालैस्तालैस्तमालैश्चनालिकेरैस्तथोत्कटैः।  
पूगीफलैर्मातुलुङ्गैर्नारङ्गैश्चारुजम्बुकैः॥२॥**

**चम्पकैः पाटलैः [पुण्यैः](# "ग घ ङ. ड. ढ. पुष्पैः।") पुष्पितैः [केतेकैर्वरैः](# "ड.ढ. र्वटैः। अ।")।  
अशोकबकुलोपेतं नानावृक्षैरलंकृतम्॥३॥**

**पर्वतं पुष्पवन्तं च पुष्पितैश्च नगोत्तमैः।  
सर्वत्र शोभितं रम्यं नानाधातुसमाकुलम्॥४॥**

**\[[गौररम्यतरं](http://॑ " एतच्चिह्नान्तर्गतोऽयं पाठो ज. पुस्तकस्थः।") दृष्ट्वा तदेव वनमुत्तमम्\]।  
तडागं सर्वतो भद्रं पुण्यतोयेन पूरितम्॥५॥**

**कमलैः पुष्पितैश्चान्यैः सुगन्धैः कनकोत्पलैः।  
श्वेतोत्पलैर्विभासन्तं रक्तोत्पलसुपुष्पितैः॥६॥**

**नीलोत्पलैश्च कहलारैर्हंसैश्च जलकुक्कुटैः।  
पक्षिभिर्जलजैश्चान्यैर्नानाधातुसमाकुलम्॥७॥**

**तडागं सर्वतः शुभ्रं नानापक्षिगणैर्युतम्।  
कोकिलानां रुतैः पुण्यैः सुखरैः परिशोभितम्॥८॥**

**मयूराणां तथा शब्दैः सर्वे च मधुरायते।  
षट्पदानां सुनादेन सर्वत्र परिशोभते॥९॥**

**एवंविधं गिरिं रम्यं तदेव वनमुत्तमम्।  
तडागं सर्वतो भद्रं ददृशे नृपनन्दिनी॥१०॥**

**वैदर्भी क्रीडमाना सा सखीभिः सहिता तदा।  
समालोक्य वनं पुण्यं सर्वत्र कुसुमाकुलम्॥११॥**

**चापल्येन प्रभावेन स्त्रीभावेन च लीलया।  
पद्मावती सरस्तीरे सखीभिः सहिता तदा॥१२॥**

**जलक्रीडासमा लीना [हसते](# "ज. सस्नेहं।") गायते पुनः।  
सुखेन रममाणा सा तस्मिन्सरसि भामिनी॥ १३॥**

**एवं [विप्र](# "ग घ ट ड विश्वसिता सा।")तदा सा तु सुखेन परिवर्तते।  
गोभिलो नाम वै [दैत्यो](# "ग. घ.ञ.टड. दैत्यः पुत्रो वै।") भृत्यो बौश्रवणस्य च॥१४॥**

**दिव्येनापि विमानेन [सर्वभोगपरिष्कृतः](# "ग घ ङ. ट ड ढपरिप्लुतः।")।  
याति चाऽऽकाशमार्गेण तडागस्योर्ध्वमागतः॥१५॥**

**तेन दृष्टा विशालाक्षी वैदर्भी निर्भया तदा।  
सर्वयोषिद्वरा सा हि उग्रसेनस्य वै प्रिया॥१६॥**

**रूपेणाप्रतिमा लोके सर्वाङ्गेषु विराजते।  
रतिर्वै मन्मथस्यापि किं वाऽपीयं हरिप्रिया॥१७॥**

**किं वाऽपि पार्वती देवी शची किं वा भविष्यति।  
यादृशी दृश्यते चेयं नारीणामुत्तमा वरा॥ १८॥**

**अन्या चैवेदृशी नास्ति द्वितीया क्षितिमण्डले।  
नक्षत्रेषु यथा चन्द्रः संपूर्णो भाति शोभनः॥ १९॥**

**गुणरूपकलाभिस्तु तथा भाति वरानना।  
पुष्करेषु यथा हंसस्तथेयं चारुहासिनी॥२०॥**

**अहो रूपमहो भावमस्यास्तु परिदृश्यते।  
का कस्य शोभना बाला चारुवृत्तपयोधरा॥ २१॥**

**विपश्य गोभिलो दैत्यः पद्मावतीं वराननाम्।  
चिन्तयित्वा क्षणं विप्रका कस्यापि भविष्यति॥२२॥**

**ज्ञानेन महता ज्ञात्वा वैदर्भीति न संशयः।  
दयिता उग्रसेनस्य पतिव्रतपरायणा॥२३॥**

**आत्मबलेन तिष्ठन्ती दुष्प्राप्या पुरुषैरपि।  
उग्रसेनो महामूर्खः प्रेषिता येन वै वरा॥२४॥**

**पितुर्गेहमियं बाला स तु भाग्येन वर्जितः।  
अनया विना स जीवेच्चकथं [कूटमतिः](# "ज. मूढमतिः।") सदा॥२५॥**

**किंवा नपुंसको राजा एनां यो हि परित्यजेत्।  
तां दृष्ट्वा स तु कामात्मा संजातस्तत्क्षणादपि॥२६॥**

**इयं पतिव्रता बाला दुष्प्राप्या पुरुषैरपि।  
कथं भोक्ष्याम्यहं गत्वा कामोऽति मम पीडयेत्॥२७॥**

**अभुक्त्वाऽहं यदा यास्ये मृत्युर्मम तदा भवेत्।  
अद्यैव हि न संदेहो यतः कामो महाबलः॥२८॥**

**इति चिन्तापरो भूत्वा उपायं ससृजे तदा।  
कृत्वा मायामयं रूपमुग्रसेनस्य भूपतेः॥२९॥**

**यादृशस्तुग्रसेनश्च साङ्गोपाङ्गो महानृपः।  
गोभिलस्तादृशो भूत्वा गत्या च स्वरभाषया॥३०॥**

**यथावस्त्रो यथावेषो वयसा च तथा पुनः।  
[दिव्यमालाम्बरधरो](# "ग घ ज ड माल्याम्ब।") दिव्यगन्धानुलेपनः॥३१॥**

**सर्वाभरणशोभाङ्गो [यादृशो](# "ज. पौरमेश्वं ।") माथुरेश्वरः।  
भूत्वा च तादृशो दैत्य उग्रसेनमयस्तदा॥३२॥**



**मायया परया युक्तो रूपतारुण्यसंयुतः।  
पर्वताग्रे अशोकस्य च्छायामाश्रित्य संस्थितः॥३३॥**

**शिलातलस्थो दुष्टात्मा वीणां दण्डेन वार(द)कः।  
सुस्वरं गायमानस्तु गीतं [विश्वप्रमोदनम्](# "ड. ढ. 'मोहनम्।")॥३४॥**

**तालमानक्रियोपेतं सप्तस्वरविभूषितम्।  
गीतं गायति दुष्टात्मा तस्या रूपेण [मोहितः](# "ज. 'तः। स्थितस्तां भोक्तुकामस्तु ह।")॥३५॥**

**पर्वताग्रे स्थितो विप्रहर्षेण महताऽन्वितः।  
सखीमध्यगता सा तु पद्मावती वरानना॥३६॥**

**शुश्रुवे सुस्वरं गीतं तालमानलयान्वितम्।  
कोऽयं गायति धर्मात्मा महत्सौख्यप्रदायकम्॥३७॥**

**गीतं [हि](# "ग. ज. ट. ड. हि मूर्छनोपे।") सत्क्रियोपेतं सर्वभावसमन्वितम्।  
सखीभिः सहिता गत्वा औत्सुक्येन नृपात्मजा॥३८॥**

**अशोकच्छायामाश्रित्य विमलेऽथ शिलातले।  
दृष्ट्वा भूपालवेषेण गोभिलं दानवाधमम्॥३९॥**

**पुष्पमालाम्बरधरं दिव्यगन्धानुलेपनम्।  
सर्वाभरणशोभाढ्यं पद्मावती पतिव्रता॥४०॥**

**माथुरेशः समायातः कदा धर्मपरायणः।  
मम नाथो महात्मा वै राज्यं त्यक्त्वा प्रदूरतः॥४१॥**

**यावद्विचिन्तयेत्सा च [तावत्पापेन](# "ग. ट. ड. न चेतसा।")तेन सा ।  
[समाहूता](# "अता त्वरभाव ए।") सुवस्त्राच एहि त्वं हि प्रिये मम॥ ४२॥**

**चकिता शङ्किता सा च कथं भर्ता समागतः।  
लज्जिता दुःखिता जाता अधः कृत्वा ततो मुखम्॥४३॥**

**अहं पापा दुराचारा निःशङ्का परिवर्तिता।  
कोपमेवं महाभागः करिष्यति न [संशयः](# "ज. 'यः। पुनश्चोवाच दैत्येन्द्रश्चिन्तयन्तीं तदा स्थिताम्। त्वया विना क्षपन्देवि दिनानि कतिचित्वहम्॥ दीनोऽस्मि सततं भद्रे प्रा।")॥ ४४॥**

**यावद्धि चिन्तयेत्सा च तावत्तेनापि [पापिना](# "ग. ड. मायिना।")।  
समाहूता स्वयं सा च एह्येहि त्वं मम प्रिये॥ ४५॥**

**त्वया विना [कृतो](# "ट. ड. क्षणं। छ. झ. ऋतं।") देवि प्राणान्धर्तुं वरानने।  
न हि शक्नोम्यहं कान्ते जीवितं प्रियमेव च॥  
तव [स्नेहेन](# "ग. घ. ङ. छ. झ. ड. ढ. 'नलुब्धोऽस्मि।")मुग्धोऽस्मि त्वां त्यक्त्वा नोत्सहे भृशम्॥४६॥**

ब्राह्मण्युवाच–

**एवमुक्त्वा(क्ता) गता तस्य संमुखी लज्जयाऽन्विता।  
समालिङ्ग्यततो दैत्यं सती पद्मावती तदा॥४७॥**

**एकान्तं तु समानीता सुभुक्ता स्वेच्छया ततः।  
दैत्येन गोभिलेनापि सत्यकेतोः सुता [तदा](# "ज. मुदा।")॥४८॥**

सुकलोवाच–

**सुखस्थानेऽस्य संकेतमविन्दन्ती वरानना।  
स्ववस्त्रं सा परिगृह्य शङ्किता दुःखिताऽभवत्॥ ४९॥**

**सा सक्रोधमुवाचाथ गोभिलं दानवाधमम्।  
कस्त्वं पापसमाचारो निर्घृणो [दानवाकृतिः](# "ग. घ. ज. ट. दारुणाकू।")॥ ५०॥**

**शप्तुकामा समुद्युक्ता दुःखेनाऽऽकुलितेक्षणा।  
वेपमाना [तदा](# "ज. दाऽत्यर्थेदुः।")[राजन्दुःखभारेण](# "ग. घ. ट. भावेन पी।") पीडिता॥५१॥**

**मम [कान्तच्छलेनैव](# "ज. व आगतस्त्वं सुदुष्टधीः। ना।")त्वमागतो दुरात्मवान्।  
नाशितं धर्मवत्कायंपतिव्रतमनुत्तमम्॥५२॥**

**[सुस्वरं](# "च 'स्वरमुदि।") रुदितं कृत्वा मम जन्म त्वया [हृतम्](# " ज. हतम्।")।  
\[[पश्य](http://॑ "एतच्चिह्नान्तर्गतः पाठो ज. पुस्तकस्थः।") मे बलमत्रैव शापं दास्ये सुदारुणम्\]॥५३॥**

**एवं संभाषमाणां तां शत्रुकामां स गोभिलः॥५४॥**

इति श्रीमहापुराणे पाद्मे भूमिखण्डे वेनोपाख्याने सुकलाचरित एकोनपश्चाशत्तमोऽध्यायः ॥४९॥  
**आदितः श्लोकानां समष्ट्यङ्काः – ५८१४**  
अथ पञ्चाशत्तमोऽध्यायः ।

[सुकलोवाच](# "म. ब्राह्मण्युवाच।")–



**तस्यास्तु वचनं श्रुत्वा गोभिलो वाक्यमब्रवीत्।  
भवती शप्तुकामाऽसि कस्मान्मे कारणं वद॥ १॥**

**केन दोषेण लिप्तोऽस्मि यस्मात्त्वं शप्तुमुद्यता।  
गोभिलो नाम दैत्योऽस्मि [पौलस्त्यस्य](# "ज. स्त्यस्यामरः शु।") भटः शुभे॥ २॥**

**दैत्याचारेण वर्तामि जाने विद्यामनुत्तमाम्।  
वेदशास्त्रार्थवेत्ताऽस्मि कलासु निपुणः पुनः॥ ३॥**

**एवं सर्व विजानामि दैत्याचारं शृणुष्व मे।  
परस्वं परदारांश्च [बलाद्भुञ्जामि](# "ज द्भुञ्जेसदा ह्यहम्। व। ग. घ. ट. ड. 'द्भुञ्जाम्यहं तथा।") नान्यथा॥४॥**

**वयं दैत्याः समाकर्ण्य दैत्याचारेण सांप्रतम्।  
वर्तामो [ज्ञातिभावेन](# "ड. मुनिभावेन।") सत्यं सत्यं वदाम्यहम्॥५॥**

**ब्राह्मणानां हि च्छिद्राणि विपश्यामो दिने दिने।  
तेषां हि तपसां नाशं विघ्नैः कुर्मो न संशयः॥ ६॥**

**छिद्रं प्राप्य न संदेहो नाशयामो न संशयः।  
ब्राह्मणाञ्श्रूयतां भद्रे देवयज्ञं वरानने॥७॥**

**नाशयामो वयं यज्ञान्धर्मं यज्ञं न संशयः।  
\[[सुब्राह्मणान्परित्यज्य](http://॑ " एतच्चिह्नान्तर्गतः पाठः क. ख. ङ च छ झ. ड. ढ. पुस्तकस्थः।") देवं नारायणं प्रभुम्॥ሪ॥**

**पतिव्रतां महाभागां [सुदतीं](# "छ. झ. ढ. सुमतिं। ड. सुशीलां।") भर्तृतत्पराम्।  
दूरेणापि परित्यज्य तिष्ठामो नात्र संशयः\]॥९॥**

**तेजो देवि सुविप्रस्य हरेश्चैव महात्मनः।  
अन्याः पतिव्रता याश्च शप्तुदैत्याश्च न क्षमाः॥१०॥**

**पतिव्रताभयेनापि विष्णोः सुब्राह्मणस्य च।  
नश्यन्ति दानवाः सर्वे दूरं राक्षसपुंगवाः॥ ११॥**

**अहं दानवधर्मेण विचरामि महीतलम्।  
कस्मात्त्वं शप्तुकामाऽसि मम दोषो विचार्यताम्॥१२॥**

पद्मावत्युवाच–

**मम धर्मः सुकायश्च त्वयैव परिनाशितः।  
अहं पतिव्रता साध्वी पतिकामा तपस्विनी॥१३॥**

**स्वमार्गे संस्थिता पाप मायया परिनाशिता।  
तस्मात्त्वामप्यहं दुष्ट आधक्ष्यामि न संशयः॥१४॥**

गोभिल उवाच–

**धर्ममेवं प्रवक्ष्यामि भवती यदि मन्यते।  
अभिविद्ब्राह्मणस्यापि श्रूयतां नृपनन्दिनि॥ १५॥**

**जुहोति च [त्रिकालं](# "छ. द्विकालं।") यो न त्यजेदग्निमन्दिरम्।  
स चाग्निहोत्री भवति यजत्येवं दिने दिने॥१६॥**

**अन्यच्चैवं प्रवक्ष्यामि भृत्यधर्मं वरानने।  
मनसा कर्मणा वाचा विशुद्धो यो हि नित्यशः॥१७॥**

**नित्यमादेशकारी यो भक्ष्यात्तिष्ठति चाग्रतः।  
स भृत्यः कथ्यते देवि पुण्यभोक्ता न संशयः॥१८॥**

**यः पुत्रो गुणवाञ्ज्ञाता पितरं पालयेच्छुभः।  
मातरं च विशेषेण मनसा कायकर्मभिः॥१९॥**

**तस्य भागीरथीस्नानमहन्यहनि जायते।  
अन्यथा कुरुते यो हि स पापीयान्न संशयः॥२०॥**

**अन्यच्चैवं प्रवक्ष्यामि पतिव्रतमनुत्तमम्।  
वाचा सुमनसा चैव कर्मणा शृणु भामिनि॥२१॥**

**शुश्रूषां कुरुते या हि भर्तुश्चैव दिने दिने।  
तुष्टे भर्तरि या प्रीता न त्यजेत्क्रोधनं पुनः॥  
तस्य दोषं न गृह्णाति ताडिता तुष्यते पुनः॥२२॥**

**भर्तुः कर्मसु सर्वेषु पुरतस्तिष्ठते सदा।  
सा चापि कथ्यते नारी पतिव्रतपरायणा॥२३॥**

**पतितं पितरं पुत्रैर्वहुदोषसमन्वितम्।  
तस्मादपि च न [त्याज्यं](# "ज्यं कुष्ठिनं क्रोधितं तं।") क्रोधितं [कुष्ठिनं](# "छ व्याधिनं।") तदा॥२४॥**

**एवं पुत्राः शुश्रूषन्ति पितरं मातरं किल।  
ते यान्ति परमं लोकं तद्विष्णोः परमं पदम्॥२५॥**

**एवं हि स्वामिनं येऽपि उपचर्यन्ति भृत्यकाः।  
[पत्युर्लोकं](# "ड. इन्द्रलोकं।") प्रयान्त्येते प्रसादात्स्वामिनस्तदा॥२६॥**



**अग्निं नैवत्यजेद्विप्रोब्रह्मलोकं प्रयाति सः।  
अग्नित्यागकरो विप्रोवृषलीपतिरुच्यते॥ २७॥**

**स्वामिद्रोही भवेद्भृत्यः स्वामित्यागान्न संशयः।  
अग्निं च पितरं चैव न त्यजेत्स्वामिनं शुभे॥ २८॥**

**त्याज्यं विप्रसुते भृत्यैः सत्यं सत्यं वदाम्यहम्।  
परित्यज्य प्रगच्छन्ति ते यान्ति नरकार्णवम्॥ २९॥**

**पतितं व्याधितं देवि विकलं कुष्ठिनं भवेत्।  
सर्वधर्मविहीनं तु कृतपातकसंचयम्॥  
भर्तारं न त्यजेन्नारी यदि श्रेय इहेच्छति॥३०॥**

**\[[त्यक्त्वा](http://॑ " एतच्चिह्नान्तर्गतः पाठो ड. पुस्तकस्थः।") कान्तं व्रजेन्नारी अन्यत्कार्यमिहेच्छति\]।  
सा स्याद्धि पुंश्चली लोके सर्वधर्मबहिष्कृता॥ ३१॥**

**गते भर्तरि या ग्रामं भागं शृङ्गारमेव च।  
लौल्याच्च कुरुते नारी पुंश्चली वदते जनः॥ ३२॥**

**एवं धर्मं विजानामि वेदशास्त्रैश्चसंमतम्।  
दानवा राक्षसाः प्रेता धात्रा सृष्टा यदा तु ते॥३३॥**

**तत्ते हि कारणं सर्वे प्रवक्ष्यामि न संशयः।  
ब्राह्मणा दानवेष्विह पिशाचे राक्षसेषु च॥३४॥**

**[धर्माधर्मफलं](# "ङ. छ. झ. ड. ढ. 'र्मार्थे सकलं।") प्रोक्तमधीतं तैस्तु सुन्दरि।  
विन्दन्ति [सकलं](# "ज. लं ते तु कर्मच्छिद्रादिपूरणम्। वि।") सर्व आचरन्ति न [दानवाः](# "क. ख. ग. घ. ङ. च. छ. झ. ट. ड. ढ. मानवाः।")॥३५॥**

**विधिहीनं प्रकुर्वन्ति दानवा ज्ञानवर्जिताः।  
[अन्यायेन](# "अ. अज्ञानेन प्रकुर्वन्ति ये तु विध्युदिताः क्रियाः। ते।") व्रजन्त्येते मानवा विधिवर्जिताः॥३६॥**

**तेषां संस्कारका धात्रा [कृतास्ते](# "ज. कृतं तच्छृणु सांप्रतम्। वि।") चापि नान्यथा।  
विधिहीनं प्रकुर्वन्ति ये तु धर्मं नराधमाः॥३७॥**

**तान्वयं शासयामो वै दण्डेन महता किल।  
भवत्या दारुणं कर्म कृतमेव सुनिर्घृणम्॥३८॥**

**गार्हस्थ्यं हि परित्यज्य ह्यत्राऽऽयाता किमर्थं वै।  
वदस्येवं मुखेनापि अहं हि पतिदेवता॥३९॥**

**कर्मणा नास्ति तद्दृष्टं पतिदैवतमेव ते।  
निःशङ्का वर्तसे सा वै प्रमत्ता गिरिकानने॥४०॥**

**मया त्वं साधिता पापा दण्डेन महता शृणु।  
भर्तारं च परित्यज्य किमर्थं त्वमिहाऽऽगता॥४१॥**

**शृङ्गारं भूषणं वेषं कृत्वा तिष्ठसि निर्घृणे।  
किमर्थं हि कृतं पापे कस्य हेतोर्वदस्व मे॥४२॥**

**अधर्मचारिणी दुष्टा पतिं त्यक्त्वा समागता।  
काऽऽस्ते तत्पतिर्देवत्वं दर्शय त्वं ममाग्रतः॥ ४३॥**

**भवती पुंश्चली \[[+](http://॑ "एतच्चिह्नान्तर्गतः पाठो ग. घ. ङ. छ. झ. ड.ढ. पुस्तकस्थः।")[नाम](# "ज. 'म पतिं त्यक्त्वा यदागता। पृ।")यया त्यक्तः स्वकः पतिः।  
पृथक्शय्या यदा नारी तदा सा पुंश्चली मता\]  
योजनानां शतैकस्य अन्तरेण प्रवर्तसे।  
क्वास्ति ते पतिदेवत्वं पुंश्चल्याचारचारिणी॥ ४५॥**

**निर्लज्जे निर्घृणे दुष्टे किं मे वदसि [संमुखी](# "ज. दुर्मुखी।")।  
तपसः क्वास्ति ते भावः क्व तेजो बलमेव च॥४६॥**

**दर्शयस्व ममाद्यैव बलवीर्यपराक्रमम्॥**

पद्मावत्युवाच–

**स्नेहेनापि समानीता श्रूयतामसुराधम।  
भर्तुर्गेहादहं पित्रा काऽऽस्ते तत्र च पातकम्॥४७॥**

**नैव कामान्न लोभाच्च न मोहान्न च मत्सरात्।  
आगताऽहं परित्यज्य पतिभावेन संस्थिता॥४८॥**

**भर्तृरूपच्छलेनापि त्वयैव परिवश्चिता।  
भवन्तं माथुरं ज्ञात्वाऽऽगताऽहं संमुखं तव॥ ४९॥**

**मायाविनं यदा जाने त्वामेवं दानवाधम।  
एकेन हुंकृतेनैव भस्मीभूतं करोम्यहम्॥ ५०॥**

गोभिल उवाच–

**चक्षुर्हीना न पश्यन्ति मानवाः शृणु सांप्रतम्।  
धर्मनेत्रविहीना त्वं कथं जानासि मामिह॥५१॥**

**यदा ते भाव उत्पन्नः पितुर्गेहं प्रति शृणु।  
पतिभावं परित्यज्य मुक्ता ध्यानेन त्वं तदा॥५२॥**

**ज्ञाने तत्त्वं यदा नष्टं स्फुटं च हृदयं तव।  
कथं मां त्वं विजानासि ज्ञानचक्षुर्हता भुवि॥५३॥**



**कस्या माता पिता [भ्राता](# "ग. घ. ज. आत्मा।") कस्याः स्वजनबान्धवाः।  
सर्वस्थाने पतिर्ह्येको भार्यायास्तु न संशयः॥४३॥**

**इत्युक्त्वा हि प्रहस्यैव गोभिलो दानवाधमः।  
न भयं विद्यते तेऽद्य ममापि शृणु पुंश्चलि॥५५॥**

**किं भवेत्तव रोषेण वृथैव [परिकम्पसे](# "ग. घ. ज. ट. कत्थसे।")।  
मम [गेहं](# "छ. देहं।") समाश्रित्य [भुक्त्वा](# "ङ. ज. द. भुङ्क्ष्व।") भोगान्मनोनुगान्॥ ५६॥**

पद्मावत्युवाच–

**गच्छ पापसमाचार किं त्वं वदसि निर्घृण।  
सतीभावेन संस्थाऽस्मि पतिव्रतपरायणा॥५७॥**

**धक्ष्यामि त्वां महापाप यद्येवं तु वदिष्यसि॥ ५८॥**

**एवमुक्त्वा तु सा [कान्त](# "ट. दैत्यं।") निषसाद महीतले।  
दुःखेन महताऽऽविष्टा तामुवाच स गोभिलः॥ ५९॥**

**तवोदरे मया न्यासः स्ववीर्यस्य कृतः शुभे।  
तस्मादुत्पत्स्यते [पुत्रस्त्रैलोक्यक्षोभकारकः](# "ग.घ.ञ.ट.ड. 'लोक्ये चातिसुन्दरः। ए।")॥  
एवमुक्त्वा जगामाथ गोभिलो दानवस्तदा॥६०॥**

**गते तस्मिन्दुराचारे दानवे पापचारिणि।  
दुःखेन महताऽऽविष्टा नृपकन्या रुरोद ह॥६१॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते पञ्चाशत्तमोऽध्यायः ॥५०॥  
**आदितः श्लोकानां समष्ट्यङ्काः – ५८७५**  
अथैकपञ्चाशत्तमोऽध्यायः।

ब्राह्मण्युवाच–

**गते तस्मिन्दुराचारे गोभिले पापचेतसि।  
पद्मावती रुरोदाथ दुःखेन महताऽन्विता॥१****॥**

**तस्यास्तु रुदितं श्रुत्वा सख्यः सर्वा द्विजोत्तम।  
पप्रच्छुस्तां राजकन्यां ताः सर्वाश्च [वराननाम्](# " ग. घ. ड. वराननाः।")॥ २****॥**

**कस्माद्रोदिषि भद्रं ते कथयस्व हि चेष्टितम्।  
क्व गतोऽसौ महाराजो माथुराधिपतिस्तव॥ ३****॥**

**येन त्वं हि समाहृता [प्रिये](# "ग घ ड छ ज झ ड. ढ. 'येत्युक्त्वा।") त्यक्त्वा वदस्व नः।  
ता उवाच सुदुःखेन रुदमाना पुनः [पुनः](# "ग. घ. ज. ट. नः। प्रचोदितं तया स। ड. 'नः। तासामावे।")॥ ४****॥**

**तया आवेदितं सर्वं यज्जातं दोषसंभवम्।  
ताभिर्नीता पितुर्गेहं वेपमाना सुदुःखिता॥५****॥**

**मातुः समक्षं तस्यास्तु आचचक्षुस्तदा स्त्रियः।  
समाकर्ण्य ततो देवी गता सा भर्तृमन्दिरम्॥६****॥**

**भर्तारं श्रावयामास [सुतावृत्तान्तमेव](# "ज. तादुष्कृतमे।") हि।  
समाकर्ण्य ततो राजा महादुःखी [त्वजायत](# "घ. 'त। भूषणाच्छादनं द।")॥७****॥**

**यानाच्छादनकं दत्त्वा परिवारसमन्विताम्।  
मथुरां प्रेषयामास गता सा प्रियमन्दिरम्॥ሪ****॥**

**सुतादोषं समाच्छाद्य पिता माता द्विजोत्तम।  
उग्रसेनस्तु धर्मात्मा पद्मावतीं समागताम्॥९****॥**

**स दृष्ट्वा मुमुदे देवीमुवाचेदं वचः पुनः।  
त्वया विना न शक्नोमि जीवितुं हि वरानने॥१०****॥**

**बहु प्रभासि मे प्रीता गुणैः शीलैस्तु सर्वदा।  
भक्त्या सत्येन मे कान्ते पतिदैवत्यकैर्गुणैः॥११****॥**

**समाभाष्य प्रियां भार्यां पद्मावतीं नरेश्वरः।  
तया सार्धं स वै रेम उग्रसेनो नृपोत्तमः॥१२****॥**

**ववृधे दारुणो गर्भः सर्वलोकभयंकरः।  
पद्मावती विजानाति तस्य गर्भस्य कारणम्॥ १३****॥**

**स्वोदरे वर्धमानस्य चिन्तयन्ती दिवानिशम्।  
अनेनापि विजातेन लोकनाशकरेण वै॥१४****॥**

**अनेनापि न मे कार्यं दुष्टपुत्रेण सांप्रतम्।  
औषधीं पृच्छते सा तु गर्भपातस्य सर्वतः॥१५****॥**

**[नारीमहौषधीं](# "ग. घ. ज' ट, ड. नानाम।") सा हि विन्दती च दिने दिने।  
गर्भस्य पातनायैव उपाया बहुशः कृताः॥ १६****॥**



**ववृधे दारुणो गर्भः सर्वलोकभयंकरः।  
तामुवाच ततो गर्भः पद्मावतीं स मातरम्॥१७॥**

**कस्मात्त्वंव्यथसे मातश्चौषधीभिर्दिने दिने।  
पुण्येन वर्धते चाऽऽयुः पापेनाल्पं तु जीवितम्॥ १८॥**

**आत्मकर्मविपाकेन जीवन्ति च म्रियन्ति च।  
आमगर्भा म्रियन्त्यन्ते त्वपक्वास्तु महीतले॥१९॥**

**जातमात्रा म्रियन्त्यन्ये कति ते यौवनान्विताः।  
बालवृद्धाश्च तरुणा आयुषो वशतां गताः॥२०॥**

**सर्वे कर्मविपाकेन जीवन्ति च म्रियन्ति च।  
ओषध्यो मन्त्रदेवाश्च निमित्तानि न संशयः॥ २१॥**

**मामेव हि न जानासि भवती यादृशो ह्यहम्।  
दृष्टः श्रुतस्त्वया पूर्वं [कालनेमिर्महाबलः](# "ज. ड. हासुरः। दा।")॥ २२॥**

**दानवानां महावीर्यस्त्रैलोक्यस्य भयप्रदः।  
देवासुरमहायुद्धे हतोऽहं विष्णुना पुरा॥२३॥**

**साधनाय च [तद्वैरमागतोऽस्मि](# "ज. स्मि धरातले। सां। ग. घ. ट स्मि वरानने। सां।") तवोदरे।  
साहसं च श्रमं मातर्मकुरुष्व दिने दिने॥२४॥**

**[एवमुक्त्वा](# "ग. घ. ज. ट. ड. क्त्वा ततस्तां च मा।") द्विजश्रेष्ठ मातरं विरराम सः।  
माता [च](# "ग. घ. ज. ट. ड. च वचनं तस्य श्रुत्वा दुःखातिदुःखिता। द। ")उद्यमं त्यज्य महादुःखादभूत्तदा॥२५॥**

**[दशाब्दाश्च](# "ज. दश मासा गं। ढ. दशाहाश्च।") गता यावत्तावद्वृद्धिमवाप्नुयात्।  
पश्चाज्जज्ञे [महातेजाः](# "ग. घ.ज. ट. 'तेजा दुःसहश्च मं।") कंसोऽभूत्स महाबलः॥२६॥**

**येन संत्रासिता लोकास्त्रैलोक्यस्य निवासिनः।  
यो [हतो](# "ग. घ. ज. ट. गतः स्वर्गे न।") वासुदेवेन गतो मोक्षं न संशयः॥ २७॥**

**एवं श्रुतं मया कान्त भवितव्यं भविष्यति।  
पुराणेष्वेव सर्वेषु [निश्चितं](# "ग. घ. ट. निखिलं। ज. लिखितं।") कथितं तव॥२८॥**

**पितृगेहे स्थिता कन्या नाशमेवं प्रयाति सा।  
गृहवासाय मे कान्त \[[कन्यामोहं](http://॑ "एतच्चिह्नान्तर्गतः पाठो ञ. पुस्तके नास्ति।") न कारयेत्॥ २९॥**

**इमां दुष्ट महापापां परित्यज्य स्थिरो भव।  
प्राप्तव्यं तु महापापं दुःखं दारुणमेव च॥  
लोके श्रेयस्करं कान्त\] [तद्भुङ्क्ष्व](# "ग. घ. ज. ट.तद्व्रज त्वं।") त्वं मया सह॥३०॥**

[शूकर्युवाच](# "ज च - तयोक्तं वसुदत्तस्तु श्रु।")–

**एतद्वाक्यं सुमन्त्रं तु श्रुत्वा स हि द्विजोत्तमः।  
त्यागे मतिं चकारासौ समाहूता व(त्व)हंतथा॥३१****॥**

**सकलं [वस्त्रशृङ्गारं](# "ढ. वस्तु।") मम दत्तं शुभे शृणु।  
तवैव दुर्नयैर्विप्रः शिवशर्मा द्विजोत्तमः॥३२****॥**

**गतो वै [मतिमान्दुष्टे](# "ट. ष्टेवातदु।") कुलवुष्टमचारिणि।  
यत्र ते तिष्ठते भर्ता तत्र गच्छ न संशयः॥  
त्वया यद्रोचते स्थानं यथा दृष्टं तथा कुरु॥३३****॥**

**एवमुक्त्वा महाभागे पितृमातृकुटुम्बकैः।  
परित्यक्ता गता शीघ्रं निर्लज्जाऽहं वरानने॥३४****॥**

**न लभाम्यहमेवापि वासस्थानं सुखं शुभे।  
भर्त्सयन्ति च मां लोकाः पुंश्चलीयं समागता॥३५****॥**

**अटमाना गता देशात्कुलमानेन वर्जिता।  
देशे गुर्जरके पुण्ये सौराष्ट्रे शिवमन्दिरे॥३६****॥**

**[वनस्थलेति](# "ङ. छ. ढ८. ") विख्यातं नगरं वृद्धिसंकुलम्।  
अतीव पीडिता देवी क्षुधयाऽहं [यदा](# "ङ. छ. झ. ढ. तदा।") शृणु ॥३७****॥**

**कर्परं हि करे गृह्य भिक्षार्थमुपचक्रमे। **  
**गृहाणां द्वारदेशेषु प्रविशामि सुदुःखिता॥३८****॥**

**[मम](# "ग. घ. ज. ट. मलरू।") रूपं विपश्यन्ति लोकाः कुत्सन्ति भामिनि।  
न ददति च मे भिक्षां पापा चेयं समागता॥३९****॥**

**एवं दुःखसमाचारा महारोगेण पीडिता।  
अटमाना [यदा](# "ग घ ङ. छ. झ. ट. ढ. मया।") दृष्टं गृहमेकमनुत्तमम्॥४०****॥**

**तुङ्गप्राकारसंवेष्टं वेदशालासमन्वितम्।  
वेदध्वनिसमाकीर्णं बहुविप्रसमाकुलम्॥४१****॥**

******[धनधान्यसमाकीर्णं](# "ग. झ. ज. ट. 'मायुक्तं दासीदासेन संकुलम्।") दासीदासैरलंकृतम्।  
प्रविवेश गृहं रम्यं लक्ष्म्या मुदितमेव तत्॥४२****॥**



**तद्गृहं सर्वतो भद्रं तस्यैव शिवशर्मणः।  
भिक्षां [देहीत्युवाचाथ](# "ज. थ तदाऽहं दुः।")सुदेवा दुःखपीडिता॥४३॥**

**शिवशर्माऽथ शुश्राव भिक्षाशब्दं द्विजोत्तमः।  
मङ्गला नाम वै भार्या लक्ष्मीरूपा वरानना॥ ४४॥**

**\[[तां](http://॑ " एतच्चिह्नान्तर्गतः पाठो ञ. पुस्तके नास्ति।")हसन्प्राह धर्मात्मा शिवशर्मा महामतिः।  
[हसन्तीं](# "ज . वराकीं। ") दुर्बलां प्राप्तां भिक्षार्थंद्वारमागताम्॥ ४५॥**

**समाहूय प्रिये चैनां देहि त्वं भोजनं शुभे।  
कृपया परयाऽऽविष्टा ज्ञात्वा मां तु समागताम्॥ ४६॥**

**प्रोवाच मङ्गला कान्तं दास्यामि प्रियभोजनम्।  
एवमुक्त्वा च भर्तारं मङ्गला मङ्गलान्विता॥ ४७॥**

**पुनर्मां भोजयामास मिष्टान्नेन सुदुर्बलाम्।  
मामुवाच स धर्मात्मा शिवशर्मा [महामुनिः](# "ग. घ. ज. ट. ड. महामतिः।")॥४८॥**

**का त्वमत्र समायाता [कथं](# "ग घ ङ. छ. झ. ट. ड. कस्य।") वा भ्रमसे जगत्।  
केन कार्येण [सर्वत्र](# "अ. तत्सर्वं।") कथयस्व ममाग्रतः॥ ४९॥**

**एवमाकर्ण्य तद्वाक्यं भर्तुश्चैव महात्मनः।  
स्वरेण लक्षितः कान्तो मया वै पापया तदा॥ ५०॥**

**व्रीडयाऽधोमुखी जाता दृष्टो भर्ता यदा मया।  
मङ्गला चारुसर्वाङ्गी भर्तारमिदमब्रवीत्॥५१॥**

**का चेयं हि समाचक्ष्व त्वां दृष्ट्वा हि विलज्जति।  
कथयस्व [प्रसादेन](# "ग. घ. ज. ट. ड. न कस्य का च भ ।") का च एषा भविष्यति॥५२॥**

इति श्रीमहापुराणे पाद्मे भूमिखण्डे वेनोपाख्याने सुकलाचरित एकपञ्चाशत्तमोऽध्यायः ॥५१॥  
**आदितः श्लोकानां समष्ट्यङ्काः – ५९२७**  
अथ द्विपञ्चाशत्तमोऽध्यायः।

शिवशर्मोवाच–

**मङ्गले श्रूयतां वाक्यं यदि पृच्छसि सांप्रतम्।  
यदर्थंहि त्वया पृष्टं तन्निबोध [वरानने](# "ज. 'मे । त्वद्गेहे सां ।")॥१॥**

**इयं हि सांप्रतं प्राप्ता वराकी भिक्षुरूपिणी।  
वसुदत्तस्य विप्रस्य सुतेयं [चारुलोचने](# "ज. 'ने। वसुदेवा नाम चेयं ।")॥२॥**

**सुदेवा नाम [भद्रेयं](# "ग. घ. ज. 'यं न मे जा' ।")मम जाया प्रिया सदा।  
केनापि कारणेनैव देशं त्यक्त्वा समागता॥३॥**

**मम दुःखेन दग्धेयं वियोगेन वरानने।  
मां ज्ञात्वा सा समायाता भिक्षुरूपेण ते गृहम्॥४॥**

**एवं ज्ञात्वा त्वया भद्र आतिथ्यं परिशोभनम्।  
कर्तव्यं च न संदेह [इच्छन्त्या](# "अ. इत्युवाच मम प्रियः । मं ।") मम सुप्रियम्॥५॥**

**भर्तुर्वाक्यं निशम्यैव मङ्गला पतिदेवता।  
हर्षेण महताऽऽविष्टा स्वयमेव सुमङ्गला॥६॥**

**स्नानाच्छादनभोज्यं च मम चक्रे वरानने।  
[रत्नकाञ्चनयुक्तैश्च](# "ग. घ. ज. ट. व आसनैश्च ।") भरणैश्च पतिव्रता॥७॥**

**अहं हि भूषिता भद्रे तथैव पतिकाम्यया।  
तयाऽहं सुखिता देवि मानस्नानैश्च भोजनैः॥८॥**

**भर्त्राऽहं मानिता भद्रे जातं दुःखमनन्तकम्।  
ममोरसि महातीव्रं सर्वप्राणविनाशनम्॥९॥**

**तस्या मानं मया दृष्टमात्मनश्च सुदुष्कृतम्।  
चिन्ता मे दारुणा जाता [यया](# "क. ख.ग.घ.छ. ज. झ. ट. ड. यथा।") प्राणा व्रजन्ति मे॥१०॥**

**कदा सुवचनं दत्तं न मया पापया भृशम्।  
अस्यैव विप्रवर्यस्य ह्याचरन्त्या च दुष्कृतम्॥११॥**

**पादप्रक्षालनं नैव चाङ्गसंवाहनं न हि।  
एकान्तं न मया दत्तं तस्यैव हि महात्मनः॥१२॥**

**कथंसंभाष्यमस्यैव करिष्ये पापनिश्चया।  
रात्रौ चैव तदा तत्र पतिता दुःखसागरे॥१३॥**

**एवं हि चिन्तमानायाः स्फुटितं हृदयं मम।  
गताः प्राणाः शरीरं [मे](# "ज. मे पतितं धरणतिले। अ ।") त्यक्त्वा तत्र वरानने॥ १४॥**



**अथ दूताः समायाता धर्मराजस्य वै तदा।  
\[[वीराश्च](http://॑ " एतच्चिह्नान्तर्गतः पाठो ग. घ. ज. ट. ड. पुस्तकस्थः।") दारुणाः क्रूरा गदाचक्रासिधारिणः॥ १५॥**

**तैस्तु बद्धा महाभागे शृङ्गलैर्दृढबन्धनैः।  
नीता यमपुरं तैस्तु रुदमाना सुदुःखिता॥१६॥**

**मुद्गरैस्ताड्यमानाऽहं दुर्गमार्गेण पीडिता।  
भर्त्स्यमाना यमस्याग्रे तैस्तत्राहं प्रवेशिता॥१७॥**

**दृष्टाऽहंयमराजेनसक्रोधेन महात्मना।  
अङ्गारसंचये क्षिप्ता क्षिप्ता नरकसंचये॥१८॥**

**लोहस्य पुरुषं कृत्वा अग्निना परितापितः।  
ममोरसि समुत्क्षिप्तो निजभर्तुश्च वचनात्॥१९॥**

**नानापीडातिसंतप्ता नरकाग्निप्रतापिता।  
तैलद्रोण्यां परिक्षिप्ता करम्भवालुकोपरि\]॥२०॥**

**असिपत्रैश्च संछिना जलयन्त्रेण भ्रामिता।  
कूटशाल्मलिवृक्षेषु क्षिप्ताऽनेन महात्मना॥२१॥**

**सर्वेष्वेव नरकेषु क्षिप्ताऽहं नृपनन्दिनि।  
पीडायुक्तेषु तीव्रेषु तेनैवापि महात्मना॥२२॥**

**पूयशोणितविष्ठायां पातिता कृमिसंकुले।  
करपत्रैः पाटिताऽहं शक्तिभिस्ताडिता भृशम्॥२३॥**

**अन्येष्वेव नरकेषु पातिता नृपनन्दिनि।  
योनिवक्त्रे प्रक्षिप्ताऽस्मि पातिता दुःखकण्टके॥ २४॥**

**धर्मराजेन तेनाहं नरकेषु निपातिता।  
बहुला योनिमासाद्य भुक्तं दुःखं सुदारुणम्॥२५॥**

**गताऽहं क्रोष्टुकीं योनिं श्वानयोनिं पुनर्गता।  
सर्पकुक्कुटमार्जारीमाखुयोनिं गता ह्यहम्॥२६॥**

**एवं योनिविशेषेषु पापयोनिषु तेन च।  
क्षिप्ताऽस्मि धर्मराज्ञा वै पीडासु सर्वयोनिषु॥२७॥**

**तेनैवाहं कृता भूमौ शूकरी नृपनन्दिनि।  
तव हस्ते महाभागे सन्ति तीर्थान्यनेकशः॥२८॥**

**तेनोदकेन सिक्ताऽस्मि त्वयैव वरवर्णिनि।  
मम पापं गतं देवि प्रसादात्तव सुन्दरि॥२९॥**

**तवैव तेजःपुण्येन जातं ज्ञानं वरानने।  
इदानीमुद्धर त्वं मां पतितां [नर्कसंकटात्](# "ग. घ. ट. नर्कसंकटे। ज. नरकार्णवे")॥३०॥**

**यदा नोद्धरसे देवि पुनर्यास्यामि दारुणाम्।  
नर्कयोनिंमहाभागे त्राहि मां दुःखभागिनीम्॥३१॥  
गताऽहं पापभावेन दीनाऽहं च निराश्रया॥**

[सुश्रवोवाच](# "ग. घ. ज. ड. सुदेवो।")–

**किं कृतं हि मया भद्रे सुकृतं पुण्यसंभवम्।  
येनाहमुद्धरे त्वां वै तन्मे [वदस्व](# "ग घ ज ट ड द सुनिश्चितं।") सांप्रतम्॥३२॥**

शूकर्युवाच–

**अयं राजा महाभाग इक्ष्वाकुर्मनुनन्दनः।  
विष्णुरेष महाप्राज्ञो भवती श्रीर्हि नान्यथा॥३३॥**

**पतिव्रता महाभागा पतिव्रतपरायणा।  
त्वं सती [सर्वदा](# "ग. घ. ट. सत्यसंपन्ना पुण्यस्त्री सत्यसंपदा। सर्वतीर्थमयी देवी सर्वतीर्थमयी। ज. सत्यसंपन्ना पुण्यस्त्री सत्यसंपदा। सर्वतीर्थमयी देवी सर्वपुण्यमयी तथा। महा।") भद्रे सर्वतीर्थमयी प्रिया॥३४॥**

**देवी सर्वमयी नित्यं देवी सर्वमयी सदा।  
महापतिव्रता लोक ए[का](# "ज. एतस्य नृ।") त्वं नृपतेः प्रिया॥३५॥**

**यथा शुश्रूषितो भर्ता [भवत्या](# "ग. घ. ज. ट. त्या एकचित्तया। ए। ङ. ढ. त्या नु अहर्निशम्। ए। छ. त्या पुष्यकारणात्। ए । ड. त्या त्वेकचित्तया। ए' ।")हि न संशयः।  
एकस्य दिवसस्यापि पुण्यं देहि वरानने॥३६॥**

**पतिशुश्रूषितस्यापि यदि मे कुरुषे प्रियम्।  
मम माता [पिता](# "ग. घ. ज. ट. ड. ताऽपि त्वं बन्धुस्त्वं च गुरुः सखा। अ ।")त्वं वै त्वं मे गुरुः सनातनः॥३७॥**

**अहं पापा दुराचारा [असत्या](# "ज. असती।") ज्ञानवर्जिता।  
मामुद्धर महाभागे भीताऽहं यमताडनात्॥ ३८॥**

सुकलोवाच–

**एवं श्रुत्वा तदा राशी समालोक्य नृपं तदा।  
किं करोमि महाराज एषा किं वदते प्रभो॥ ३९॥**



इक्ष्वाकुरुवाच–

**एतां दुःखां बराकीं वै पापयोनिं गतां शुभे।  
समुद्धर स्वपुण्यैस्त्वं महच्छ्रेयो भविष्यति॥ ४०॥**

**[एवमुक्ता](# "ज. का तदा राशी सु।")वरा नारी [सुश्रवा](# "ग. घ. ज. ट. ड. सुदेवा।") चारुमङ्गला।  
वर्षैकस्य सुपुण्यं ते मया दत्तं वरानने॥४१॥**

**एवमुक्तेन वाक्येन तया देव्या हि तत्क्षणात्।  
रूपयौवनसंपन्ना दिव्यमालाविभूषिता॥४२॥**

**दिव्यदेहा च संभूता तेजोज्वालासमाकुला।  
सर्वभूषणशोभाढ्या नानारत्नैश्च शोभिता॥ ४३॥**

**संजाता दिव्यरूपा सा दिव्यगन्धानुलेपना।  
दिव्यं विमानमारूढा अन्तरिक्षं गता सती॥ ४४॥**

**तामुवाच ततो राज्ञीं प्रणता नतकन्धरा।  
स्वस्त्यस्तु ते महाभागे प्रसादात्तव सुन्दरि॥४५॥**

**व्रजामि पातकान्मुक्ता स्वर्गं पुण्यतमं शुभम्।  
प्रणम्यैव गता स्वर्गंसुदेवा शृणु सत्तम॥४६॥**

**एतत्ते सर्वमाख्यातं सुकलाया निवेदितम्॥४७॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते सुदेवास्वर्गारोहणं नाम द्विपञ्चाशत्तमोऽध्यायः ॥५२॥  
**आदितः श्लोकानां समष्ट्यङ्काः – ५९७४**  
अथ त्रिपञ्चाशत्तमोऽध्यायः।

सुकलोवाच–

**एवं [धर्मं](# "ग. घ. ज. ट. ड. पुण्यं।") श्रुतं पूर्वं पुराणेषु मया तदा।  
पतिहीना कथं भोगं करिष्ये पापनिश्चया॥१॥**

**कान्तेन तु विना तेन जीवं काये न धारये।  
एवमुक्त्वा परं [धर्मं](# "ज. र्मेसा चचालपतिव्रता । ता।")पतिव्रतमनुत्तमम्॥२॥**

**तास्तु सत्यपरा नार्यो हर्षेण महताऽन्विताः।  
श्रुत्वा धर्म परं पुण्यं नारीणां गतिदायकम्॥ ३॥**

**स्तुवन्ति तां महाभागां सुकलां धर्मवत्सलाम्।  
[ब्रा](# "ज. बान्धवाः")[ह्म](# "ङ. द. ह्मणाश्च सुराः।")णाः [सुस्वराः](# "ज. स्वराश्चैव पुण्याश्चैव स्त्रियो नृप। वि।") सर्वे पुण्यस्त्रियो नरोत्तम॥ ४॥**

विष्णुरुवाच–

**तस्या ध्यानप्रभावं तु पतिकामप्रभावताम्।  
अत्यर्थं दृष्टवानिन्द्रः सुविचिन्त्य सुरेश्वरः॥५॥**

**सुकलायाः परं भावं सुविचार्य नरेश्वर।  
अचलं धैर्यमस्याश्च पतिष्येऽहं न संशयः॥६॥**

**सस्मार मन्मथं देवं त्वरमाणः सुराधिपः।  
पुष्पचापं स संगृह्य मीनकेतुः समागतः॥७॥**

**प्रियया तया समायुक्तो रत्या दृष्टो महाबलः।  
बद्धाञ्जलिपुटो भूत्वा सहस्राक्षमुवाच सः॥८॥**

**कस्मादहं त्वया नाथ अधुना संस्मृतो विभो।  
आदेशो दीयतां मेऽद्य सर्वभावेन मानद॥९॥**

इन्द्र उवाच–

**सुकलेयं महाभागा पतिव्रतपरायणा।  
शृणुष्व कामदेव त्वं कुरु [साहाय्यमुत्तमम्](# "ज. मू। धर्षयिष्य इमां कामं साहाय्यं कुरु सांप्रतम्। तं।")॥१०॥**

**निकर्षिष्ये महाभागां सुकलां पुण्यमङ्गलाम्।  
\[[तच्छ्रुत्वा](http://॑ "एतच्चिह्नान्तर्गतोऽयं पाठो ज. पुस्तकस्थः।") वचनं तस्य शक्रस्य तमथाब्रवीत्\] ११॥**

**एवमस्तु सहस्राक्ष करिष्यामि न संशयः।  
साहाय्यं देवदेवेश तव कौतुककारणात्॥१२॥**

**एवमुक्त्वा महातेजाः कन्दर्पो मुनिदुर्जयः।  
देवाञ्जेतुं समर्थोऽहं समुनीनृषिसत्तमान्॥१३॥**

**किं पुनः कामिनीं देव यस्याने नास्ति वै बलम्।  
कामिनीनामहं देव अङ्गेषु निवसाम्यहम्॥ १४॥**



**भाले कचेषु नेत्रेषु कुचाग्रेषु च सर्वदा।  
नाभौ कटौ पृष्ठदेशे जघने योनिमण्डले॥१५॥**

**अधरे दन्तभागेषु कक्षायां हि न संशयः।  
\[[अङ्गेष्वेवं](http://॑ " एतच्चिह्नान्तर्गतः पाठो ग. घ. ट. पुस्तकस्थः।") प्रत्यङ्गेषु सर्वत्र निवसाम्यहम्॥ १६॥**

**नारी मम गृहं देव सदा तत्र वसाम्यहम्।  
तत्रस्थः पुरुषान्सर्वान्मारयामि न संशयः॥१७॥**

**स्वभावेनाबला नारी संतप्ता मम मार्गणैः।  
भ्रातरं पितरं दृष्ट्वा अन्यं स्वजनबान्धवम्॥१८॥**

**सरूपं सगुणं देव मम बाणाहता सती।\]  
चलते नात्र संदेहो [विपाकं](# "ग. घ. ज. ट. पातकं। ") नैव चिन्तयेत्॥१९॥**

**योनिः [स्पन्दति](# " ञ. स्कन्दति।") नारीणां स्तनौ चैव सुरेश्वर।  
नास्ति धैर्यं सुरेशान सुकलां नाशयाम्यहम्॥२०॥**

इन्द्र उवाच–

**पुरुषोऽहं भविष्यामि रूपवान्गुणवान्धनी।  
कौतुकार्थमिमां नारीं चालयामि मनोद्भव॥ २१॥**

**\[[नैव](http://॑ "एतच्चिचिह्नान्तर्गतः पाठो ग. घ. ज. ट. ड. पुस्तकस्थः।") कामान्न संत्रासान्न वा लोभान्न कारणात्।  
न वै मोहान्नवै क्रोधात्सत्यं सत्यं रतिप्रिय॥ २२॥**

**कथं मे दृश्यते तस्या महत्सत्यं पतिव्रतम्।  
निष्कर्षिष्य इतो गत्वा भवन्मोहोऽत्र कारणम्॥२३॥**

**एवं कामं च संदिश्य जगाम सुरराट् स्वयम्\]।  
मन्मथाकृतिः संभूतो रूपवान्गुणवान्स्वयम्॥ २४॥**

**सर्वाभरणशोभाङ्गः सर्वभोगसमन्वितः।  
भोगलीलासमाकीर्णः [सर्वदौदार्यसंयुतः](# "ग. घ. ट. ड. सर्वावयवसं। ज. सर्वावयवसुंदरः। य।")॥ २५॥**

**यत्र सा तिष्ठते देवी कृकलस्य प्रिया नृप।  
आत्मलीलां च रूपं च गुणभावं प्रदर्शयेत्॥२६॥**

**नैव पश्यति सा तं [तु](# "ग. घ. ज. ट. ड. तु सुरूपं नृपसं।")पुरुषं रूपसंपदम्।  
यत्र यत्र व्रजेत्सा हि [तत्र](# " ग. घ. ट. ड. त्र तत्र व्रजेन्नृप।") तां पश्यते नृप॥२७॥**

**साभिलाषेण मनसा तामेवं परिपश्यति।  
कामचेष्टां सहस्राक्षो दर्शयन्सर्वभावकैः॥२८॥**

**चतुष्पथे पथे तीर्थे यत्र देवी प्रयाति सा।  
तत्र तत्र सहस्राक्षस्तामेव परिपश्यति॥२९॥**

**इन्द्रेण प्रेषिता दूती तत्पार्श्वं प्रति सा गता।  
सुकलां च महाभागां प्रत्युवाच प्रहस्य वै॥३०॥**

**अहो सत्यमहो धैर्यमहो [कीर्तिरहो](# "ग घ ङ. छ. ज. झ. ड. ढ. 'हो कान्तिर।") क्षमा।  
अस्या रूपेण [संसारे](# "ज. सदृशी ।") नास्ति नारी वरानना॥ ३१॥**

**का त्वं भवसि कल्याणि कस्य भार्या भविष्यसि।  
यस्य त्वं सगुणा भार्या स धन्यः पुण्यभाग्भुवि॥३२॥**

**तस्यास्तु वचनं श्रुत्वा तामुवाच [मनस्विनी](# "ग. घ. ज. ट. ड. यशस्विनी।")।  
वैश्यजात्यां समुत्पन्नो धर्मात्मा सत्यवत्सलः॥३३॥**

**तस्याहं हि प्रिया भार्या सत्यसंधस्य धीमतः ।  
कृकलस्यापि वैश्यस्य सत्यमेव वदामि ते॥ ३४॥**

**मम भर्ता स धर्मात्मा तीर्थयात्रां गतः सुधीः।  
तस्मिन्गते महाभागे मम भर्तरि सांप्रतम्॥ ३५॥**

**अतिक्रान्ताः शृणुष्व त्वं त्रयश्चैवापि वत्सराः।  
ततोऽहं दुःखिता जाता विना तेन महात्मना॥ ३६॥**

**एतत्ते सर्वमाख्यातमात्मवृत्तान्तमेव च।  
भवती [पृच्छती](# "ग. घ. ज. ट. च्छति का त्वं हसिष्यसि व।") का मां भविष्यति वदस्व मे॥३७॥**

**सुकलाया वचः श्रुत्वा दूत्या आभाषितं पुनः।  
मामेवं पृच्छसे भद्रे तत्ते सर्व वदाम्यहम्॥३८॥**

**अहं तवान्तिकं प्राप्ता कार्यार्थं वरवर्णिनि।  
श्रूयतामभिधास्यामि श्रुत्वा चैवावधार्यताम्॥ ३९॥**

**गतस्ते निर्घृणो भर्ता त्वां त्यक्त्वा तु वरानने ।  
किं करिष्यास तेनापि \[[प्रियाघातकरेण](http://॑ "एतच्चिह्नान्तर्गतः पाठो ग. घ. छ. ज. झ. ट. ड. पुस्तकस्थः।") च॥४०॥**

**यस्त्वां त्यक्त्वा गतः पापी साध्व्याचारसमन्विताम्।  
किं वा स ते गतो बाले तत्र जीवति वै मृतः॥४१॥**

**किं करिष्यति तेनापि\] भवती विद्यते वृथा।  
कस्मान्नाशयसे त्वं च देहं हेमसमप्रभम्॥४२॥**

**बाल्ये वयसि संप्राप्ते मानवो न च विन्दति।  
एकं सुखं महाभागे बालक्रीडां विना शुभे॥ ४३॥**



**वार्धक्ये दुःखसंप्राप्तिर्जरा कायं महारयेत्।  
तारुण्ये भुज्यतां भोगाः सुखान्सर्वान्वरानने॥ ४४॥  
यावतिष्ठति [तारुण्ये](# "ग. ज. ड. रुण्यं तावत्तिष्ठति।") तावन्भुञ्जति मानवः।  
सुखभोगादिकं सर्वे स्वेच्छया सेवते नरः॥४५॥  
यावत्तिष्ठति तारुण्यं तावद्भोगान्प्रभुञ्जते ।  
वयस्यपि गते भद्रे [तारुण्ये](# "ग. घ. ज. रुण्यं किं करिष्यति। सं ।") किं करिष्यसि॥ ४६॥  
संप्राप्ते वार्धके देवि किंचित्कार्यं न सिध्यति।  
स्थविरश्च तपः कर्तुं सुखकार्यंन गच्छति॥ ४७॥  
व(प)यस्यपि गते बाले क्रियते सेतुबन्धनम्।  
तादृशोऽयं भवेत्कायस्तारुण्ये तु गते शुभे॥ ४८॥  
तस्मात्सुसंमुखेनापि पिबस्व मधुमाधवीम्।  
काम एष दहत्यङ्गं तवेदं [चारुलोचने](# "ज. 'ने । वनेऽत्रैकः।")॥४९॥  
अयमेकः समायातः पुरुषो रूपवान्गुणी।  
अयं हि [पुरुषव्याघ्रः](# "ग. घ. ड. रुषः प्राप्तः स।") सर्वज्ञो गुणवान्धनी॥ ५०॥  
तवार्थे [नित्यसंयुक्तः](# "ग घ ट ड संगुप्तः स्ने।") स्नेहेन वरवर्णिनि।  
वृद्धत्वं नास्ति चैवास्य स्वयं सिद्धः सुसिद्धिदः॥५१॥  
अजरो निर्जरो व्यापी सुसिद्धः सर्ववित्तमः।  
अकामः कामदो लोक आत्मरूपेण वर्तते॥५२॥  
यथा गेहस्य संस्थानं तथा [गैहस्य](# "ट. देहस्य। ") दृश्यते।  
यथा [वार्धकिना](# "ङ. ट. किकः कायस्तथा।") कायो यथा सूत्रेण मन्दिरम्॥ ५३॥  
अश्मकाष्ठसुसंपन्नैर्नानादारुसमुद्भवैः।  
मृत्तिकाष्ठो(?)दकेनापि प्रमाता परिमाणयेत्॥५४॥  
लेपितं लेपनैः काष्ठं चित्रं भवति चित्रकैः।  
प्रथमं रूपमायाति गृहं सूत्रेण [मूलतः](# "ङ. सूत्रितम्।")॥५५॥  
पुष्णन्ति(ष्णाति)च स्वयं तत्तु [लेपनोद्वै](# "ज. ट. 'नाद्यैर्दिने।") दिने दिने।  
वायुना दोलितं नित्यं गृहं च मलिनायते॥ ५६॥  
मध्यमो वार्त्तुतः (?) कालो गृहस्य परिकथ्यते।  
रूपहानिर्भवेत्तस्य गृहस्वामी विलेपयेत्॥ ५७॥  
स्वेच्छया च गृहस्वामी रूपवन्तं नयेद्गृहम्।  
[संपन्ने](# "ङ. ढ. तारुण्यं।") (?) तस्य गेहस्य दूतिके परिकथ्यते॥५८॥  
काष्ठशिल्पस्य शीर्णत्वं बहुकालैः प्रयाति (?) [ते](# "ङ. नः।")॥**

सुकलोवाच–

**बाल्यं नास्त्यपि जीवस्य तारुण्यं नास्ति [जी](# "ग. घ. ज. ट ड दूतिके।")वि[ते](# "घ. 'ते। ध्यानस्थानं प्रजायन्ते सूत्रोऽयं प्रबलं। ट.ते। ध्यानस्थानं प्रजायेत सूत्रोऽयं प्रचलायते।")।  
स्थानभ्रष्टा प्रजायन्ते मूलाग्रं प्रचलन्ति ते॥५९॥  
न [सहेल्लेपनाभारमाधारेण](# "ग. घ. ट. हेत्तराभावमा ।") प्रतिष्ठति।  
एतद्गृहस्य वार्धक्यं कथितं शृणु [दूतिके](# "ग. घ. ज. ट. के। एतन्मात्रं गृहं ज्ञात्वा। ड. के। एतन्मात्रगृ।")॥६०॥  
पतमानं गृहं गत्वा गृहस्वामी परित्यजेत्।  
[गेहमन्यं](# "ग. घ. ज. गेहं सत्यं प्र।") प्रविन्देद्यः प्रयात्येवं हि सत्वरम्॥६१॥  
तथा बाल्यं च तारुण्यं नृणां वृद्धत्वमेव [च](# "ग. घ. ज. ट. च। संपन्ने बाल्यरूपे च ज्ञा। ज. वा ।")।  
स बाल्ये बालरूपश्च ज्ञानहीनं प्रकारयेत्॥६२॥  
चिन्तयेत्काममेवापि वस्त्रालंकारभूषणैः।  
लेपनैश्चन्दनैश्चान्यैस्ताम्बुलप्रभवादिभिः॥६३॥  
[कायस्तारुण्यतां](# " ग. घ. उ. यस्तु वशतां याति मुनिरु।") याति अतिरूपो विजायते।  
[बाह्याभ्यन्तरमेवापि](# "ग. घ. 'पि सर्वैः सर्वैः प्र। ज. पि सर्वैः सर्वे प्र। ट. 'पि सर्वैः पूर्वैः प्र। ") रसैः सर्वैः प्रपोषयेत्॥ ६४॥  
तेन पोषणभावेन [परिपुष्टः](# "क. ख. ग. घ. छ. ज. झ. ट. ड. रितुष्टः।") प्रजायते।  
जायते मांसवृद्धिस्तु रसैश्चापि नृपोत्तम॥६५॥  
याति विस्तरतां राजन्नङ्गान्याप्यायितान्यपि।  
प्रत्यङ्गानि रसैश्चैव स्वं स्वं रूपं प्रयान्ति वै॥ ६६॥  
दन्ताधरौ स्तनौ बाहू कटिपृष्ठे ऊरू उभे।  
हस्तपादतलौ तद्वद्बुद्धितत्त्वं तु च प्रपेदिरे॥६७॥  
उभाभ्यामपि [तान्येव](# "ग. घ. ज. ट. व बुद्धिं।")वृद्धिमायान्ति तानि वै।  
अङ्गानि रसमांसाभ्यां स्वरूपाणि भवन्ति ते॥ ६८॥  
तैः स्वरूपैर्भवेन्मर्त्यो रसवृद्धश्च दूतिके।  
स्वरूपः कथ्यते मर्त्यो लोके [केन](# "ग. घ. ज. झ. ट. ड. न. प्रशोभते। विं।")प्रियो भवेत्॥६९॥**



**बिष्ठासूत्रस्य वै कोशः काय एष च दूतिके।  
अपवित्रं [शरीरेऽयं](# "म. शीरोऽयं।") सदा स्रवति निर्घृणः॥७०॥**

**तस्य किं वर्ण्यते रूपं जलबुद्बुदवच्छ्रुभे।  
[यावत्पञ्चाशद्वर्षाणि](# "च 'त्यञ्चसहस्राणि।") तावत्तिष्ठति वै दृढः॥७१॥**

**पश्चाच्च जायते हानिरस्यैवापि दिने दिने।  
दन्ताः शिथिलतां यान्ति लालायते तथा मुखम्॥७२॥**

**चक्षुर्थ्यामपि न पश्येत्कर्णाभ्यां न शृणोति च।  
गन्तुं कर्तुं न शक्नोति हस्तपादैश्चदूतिके॥ ७३॥**

**अक्षमो जायते काय जराकालेन पीडितः।  
तद्रसः [शोषमायाति](# "ग घ ड 'ति जठराभिप्रशो। ङ. छ. ढ. ति जराग्नितापशो।") तदाऽग्निना प्रशोषितः॥**  
**अक्षमो जायते दूति केन [रूपमिहेष्यते](# "अ. 'यत्वमिष्य।")॥७४॥**

**यथा जीर्णे गृहे याति क्षयमेव न संशयः।  
तथा संक्षयमायाति वार्धक्ये तु कलेवरम्॥७५॥**

**मम रूपं समं जातं वर्णस्येवं दिने दिने।  
केनाहं रूपसंयुक्ता केन रूपत्वमिष्यते॥७६॥**

**यथा जीर्णो गृहो याति केनासौ पुरुषो बली।  
यस्यार्थमागता [दू](# "ज. दूती भवन्ति के।")[ति](# "ग. घ. ज. ट. 'ति किमस्त्यधि।") [भवति](# "ग. घ. ज. 'ति यं प्रशंसति। कि। ड. ") केन संशयः॥७७॥**

**किमत्रैव त्वया दृष्टं ममाङ्गे वद सांप्रतम्।  
तस्याङ्गादिह मे दूति नास्ति चाधिकमेव च॥७८॥**

**यथा त्वं च तथाऽसौ वै तथाऽहं नात्र संशयः।  
[कस्य](# "ञ. 'स्य पश्य न वि।")रूपं न [विद्येत](# "ञ. त स्वानानां।") रूपं स्त्री नास्ति भूतले॥७९॥**

**उच्छ्रयाः पतनान्ताश्च नगास्तु गिरयः शुभे।  
कालेन पीडिता यान्ति तद्वद्भूतानि नान्यथा॥८०॥**

**अरूपो रूपवान्दिव्य आत्मा सर्वगतः शुभे।  
स्थावरेषु च सर्वेषु जङ्गमेष्वेव दूतिके॥  
एको निवसते शुद्ध घटेष्वेव यथोदकम्॥८१॥**

**[घटनाशात्प्रयात्येकमेकत्वं](# "ग. घ. ज. ट. 'त्प्रयोज्यैवमे।") तत्र बुध्यसे।  
पिण्डनाशाय पञ्चात्मा एकरूपोऽपि जायते॥८२॥**

**एकं रूपं मया दृष्टं संसारे वसतां सदा।  
एवं वदस्व तं गत्वा यस्यार्थमिह चाऽऽगता॥८३॥**

**दर्शयस्व अपूर्वं मे यदि मां भोक्तुमिच्छसि।  
व्याधिना पीड्यमानस्य कफेनापि \[[वृतस्य](http://॑ "एतच्चिह्नार्न्तर्गतः पाठो ग. घ. ज. ट. पुस्तकस्थः।") च॥ ८४॥**

**अङ्गाद्विचल(लि)ते शोणे स्थानभ्रष्टोऽभिजायते।  
अङ्गसंधिषु सर्वासु [पलत्वं](# "ग. लत्वमनुरागतः।") चान्तरङ्गतः॥  
एकतो नाशमायाति स्वं हि रूपं परित्यजेत्॥८५॥**

**विष्ठात्वं जायते शीघ्रं क्रिमिभिश्च भवेत्किल।  
तद्वद्दुःखकरे वाऽपि निजरूपं\] परित्यजेत्॥ ८६॥**

**रूपत्वं याति वै पश्चात्कुमिदुर्गन्धिसंकुलः।  
जायन्ते तत्र वै यूकाः कृमित्वं वा न संशयः॥८७॥**

**स कृमिः कुरुते स्फोटं कण्डुश्च परिदारुणा।  
व्यथामुत्पादयेत्पूयः सर्वाङ्गं परिचालयेत्॥८८॥**

**नखाग्रैर्धृष्यमाणा सा कण्डूशान्तिः प्रजायते।  
\[[तद्वत्तैश्च](http://॑ "एतच्चिह्नान्तर्गतः पाठो ग. घ. पुस्तकस्थः।") शृणुष्वैव सुरतस्य न संशयः॥८९॥**

**भुञ्जत्येव रसान्मर्त्यः सुभिक्षान्पिबते पुनः।  
वायुना तेन प्राणेन पाकस्थानं प्रणीयते॥९०॥**

**यदुक्तं प्राणिभिर्दूति पाकस्थानं गतं पुनः।  
सर्वं तवेहितं तत्र मया वै पातयेन्मलम्॥९१॥**

**सारभूतो रसस्तत्र तद्रक्तश्च प्रजायते\]।  
निर्मलः शुद्धवीर्यं च ब्रह्मस्थानं प्रयाति च॥९२॥**

**आकुष्टः स समानेन नीतस्तेनापि वायुना।  
स्थानं न लभते वीर्यं चञ्चलत्वेन वर्तते॥९३॥**

**प्राणिनां च कपालेषु क्रिमयः सन्ति पञ्च वै।  
द्वावेतौ कर्णमूले तु नेत्रस्थाने ततः पुनः॥ ९४॥**

**कनिष्ठाङ्गुलिमानेन रक्तपुच्छाश्च दूतिके।  
अतसीपुष्पवर्णेन कृष्णपुच्छा न संशयः॥  
तेषां नामानि भद्रं ते मत्तो निगदतः शृणु॥९५॥**



**[पिङ्गला](# "ग. घ. ज. ड. ङ्गली पिङ्गला ना'।") शृङ्गली नाम द्वौ कृमी [कर्णमूलयोः](# "ग. घ. ज. योः। पुंश्चली पुंश्चलीं। ड. योः। पुंश्चली शृङ्गली। ")।  
चपलः पिप्पलश्चैव द्वावेतौ नासिकाग्रयोः॥ ९६॥**

**शृङ्खली जङ्गली चान्ये नेत्रयोरन्तरस्थितौ।  
कृमीणां [शतपञ्चाशत्तादृग्रूपा](# "छ.ड.ढ. ") न संशयः॥ ९७॥**

**\[[भालान्तेऽवस्थिताः](http://॑ "एतच्चिह्नान्तर्गतः पाठो ग. घ. ज. ट. ड. पुस्तकस्थः।") सर्वे राजिकायाः प्रमाणतः।  
कपालरोगिणः सर्वे विकुर्वन्ति न संशयः॥९८॥**

**अन्यमेवं प्रवक्ष्यामि पुत्रौत्पत्यं महाक्रिमिम्।  
तण्डुलस्य प्रमाणेन तद्वद्वर्णो न संशयः॥९९॥**

**केशद्वयं मुखे तस्य विद्यते शृणु दूतिके।  
प्राणिनां संक्षयं विद्धि तत्क्षणे हि न संशयः\]॥ १००॥**

**[स्वस्थाने](# "ग. घ. ज. ट. ड. संस्थाने।") संस्थितस्यापि प्राजापत्यस्य वै मुखे।  
तद्वीर्यरसरूपेण पततेनात्र संशयः॥१०१॥**

**पिबते मुखेन तद्वीर्यं तेन मत्तः प्रजायते।  
[तालुस्थाने](# "ग. ज. ड. 'स्थान प्रमेहौ च च।") प्रतोद्यैव चञ्चलत्वेन वर्तते॥१०२॥**

**इडा च पिङ्गला [नाडी](# "ङ. 'डी सुषुम्नाख्या च सं।") सूक्ष्मतामवसंस्थिता।  
[सुचलेनापि](# "ग सुरा नरापि तस्यैव कृष्णवर्णश्च कथ्यते। ज. ड. सुराननाऽपि तस्येव कृष्णवर्णश्व कथ्यते।") तस्यैव नाडिका जाल(लं)कम्पते॥१०३॥**

**कामकण्डूर्भवेद्दूति सर्वेषां प्राणिनां किल।  
पुंसश्च स्फुटते लिङ्गं नार्या योनिश्च दूतिके॥१०४॥**

**स्त्रीपुंसौ प्रसंपन्नौ तौ व्रजेते संगमं [ततः](# "ग. घ. ज. ट. ढ. पुनः।")।  
कायेन कायः संघृष्य मैथुनेन हि जायते॥१०५॥**

**क्षणमात्रं च वै सौख्यं पुनः कण्डूश्च तादृशी।  
सर्वत्र दृश्यते दूति भावमेवंविधं किल॥१०६॥**

**व्रज त्वमात्मनः स्थानं नैवास्त्यत्र अपूर्वता।  
[अपूर्वं](# "ग. घ. ज. ट. ड. र्व भाषसे किं।") नास्ति मे किंचित्करोम्येवं न संशयः॥ १०७॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते त्रिपञ्चाशत्तमोऽध्यायः॥५३॥  
![](../books_images/U-IMG-172978249614.png)

**आदितः श्लोकानां समष्ट्यङ्काः -- ६०८०**  
![](../books_images/U-IMG-172978249614.png)

अथ चतुष्पञ्चाशत्तमोऽध्यायः।

विष्णुरुवाच—

**एवमुक्ता गता दूती तथा सुकलया तदा।  
समासेन सुसंप्रोक्तमवधार्य पुरंदरः॥१॥**

**तदर्थं [भाषितं](# "ग भावितं।") तस्याः सत्यधर्मसमन्वितम्।  
आलोच्य साहसं धैर्यं ज्ञानमेव पुरंदरः॥२॥**

**ईदृशं न वदेत्काचिन्नारी भूत्वा महीतले।  
योगरूपं सुसिद्धं च ज्ञानोदकेन क्षालितम्॥३॥**

**पवित्रेयं महाभागा सत्यरूपा न संशयः।  
त्रैलोक्यं हि समस्तं तु एषा धर्तुं भवेत्क्षमा॥४॥**

**एतदर्थं विचार्यैव जिष्णुः कन्दर्पमब्रवीत्।  
त्वया सह गमिष्यामि [द्रष्टुं](# "ग. घ. ज. ट. ड. प्रष्टुं।") तां कृकलां(ल) प्रियाम्॥५॥**

**प्रत्युवाच सहस्राक्षं मन्मथो बलदर्पितः।  
गम्यतां तत्र देवेश यत्राऽऽस्ते सा पतिव्रता॥६॥**

**[ज्ञानं](# "क.ख. ड.च.छ.झ.ड.ढ. मानं।") वीर्यं बलं धैर्यं तस्याः सत्यं पतिव्रतम्।  
गत्वाऽहं नाशयिष्यामि कियन्मात्रा(त्रं) सुरेश्वर॥ ७॥**

**समाकर्ण्य सहस्राक्षो वचनं मन्मथस्य च।  
भो भो दूत शृणुष्व त्वमधिकं भाषितं त्वया॥८॥**

**सुदृढा सत्यवीर्येण सुस्थिरा धर्मकर्मभिः।  
सुकलेयमजेया वै तत्र ते पौरुषं न हि॥९॥**

**इत्याकर्ण्य ततः क्रुद्धो मन्मथस्त्विन्द्रमब्रवीत्।  
ऋषीणां देवतानां च मया बलं प्रणाशितम्॥१०॥**

**अस्या बलं कियन्मात्रं भवेन्मम प्रकथ्यताम्।  
त्वं च पश्यस्व देवेश नाशयिष्यामि तां स्त्रियम्॥११॥**

**भवन्तं वै यथा चाग्रे ततो दृष्ट्वा त्वरं व्रजेत्।  
तथेमां भावयिष्यामि रूपेण स्वेन तेजसा॥ १२॥**



**गच्छ तत्र महत्कार्यमुत्पाद्यं सांप्रतं ध्रुवम्।  
कस्मात्कुत्ससि मे तेजस्त्रैलोक्यस्य विनाशनम्॥ १३॥**

विष्णुरुवाच—

**आकर्ण्य वाक्यं तु मनोभवस्य एषा न साध्या तव काम जाने।  
धर्मेण वीर्येण [सुसत्यभावा](# "ग. घ. ज. 'त्यराता पुं'। ङ. 'त्यदेहा पु'।") पुण्येन पुण्या बहुपुण्यचारा॥१४॥**

**पश्यामि तेजो बलमुग्रवीर्यमितो हि गत्वा च धनुष्मता वै।  
तेनापि सार्धं प्रजगाम देवो रत्या च दूत्या च पतिव्रतां ताम्॥१५॥**

**एक सुपुण्यां स्वगृहे स्थितां तां ध्याने प्रलीनां [परिहर्तुकामाम्](# "ग. 'रिभर्तुयुक्ताम्।")॥  
यथायोगं परिध्यायमानां [विकल्प](# "ग. घ. ञ. 'कत्थहीनां नरकस्य एकाम् अं।")ही[नां](# "म. 'नां तु रहस्य एकाम्। अं।") न च कल्पयेत्कः॥१६॥**

**अत्यद्भुतं रूपमनन्यतेजःकन्दर्पयुक्तं हि सतां [प्रेमोदम्](# "क. ख. ग. घ. च. छ. झ. ट. ड. ढ. प्रमोहम्।")॥  
लीलायुतं [भावयुतं](# "क. ख. ङ. च. छ. झ. ट. ड. ढ. भोगयुतं।") महात्मा तस्याग्रमेवं च पुनर्ददर्श॥१७॥**

**दृष्ट्वा सुलीलं पुरुषं महान्तं चरन्तमेवं परिकामभावम्॥  
जाया हि वैश्यस्य महात्मनस्तु मेने न सा रूपगुणं न तेजः॥१८॥**

**जलं यथा पद्मदले गतं वै प्रयाति दूरं च दलं विहाय॥  
शङ्काकुलं मानसमेव सद्यः संजातमस्यास्तु पतिव्रतायाः॥१९॥**

**अनेन दूती परिप्रेषिता पुरा तं तु ब्रुवत्येव गुणज्ञमेनम्॥  
लीलास्वरूपं बहु आत्मभावं मामेव सर्वं परिदर्शयेद्यः॥२०॥**

**ममैव कालं प्रबलं प्रबुद्ध्वा गते हि कान्ते स्वगुणौघशृङ्खलैः॥  
रत्या समेतः स कथं तु [जीवेत्पत्या](# "क. ख. ङ. च. छ. झ. ढ. 'वेत्सत्यात्मभारेण प्रमर्दितश्च। मं। ड. 'वेत्सत्याश्च भा।") स्वभावेन प्रसादितं च (?)॥२१॥**

**ममापि भावं परिगृह्य कान्तोऽजीवत्कियान्वाऽपि सुबुद्धियुक्तः॥  
शून्यो हि कायो मम चास्ति सद्यश्चेष्टाविहीनो मृतकल्प एव॥२२॥**

**[कायस्वयानस्य](# "क. ख च. छ. ड.ढ. कामस्य ग्रामस्य।") प्रजाः प्रनष्टा [सुहृत्क्रियाख्यं](# "ग. घ. ज. ट. ड. हृत्कृपाख्यं।") परिगृह्य कर्म॥  
ममापि केनापि समं तु कान्तं स [ऊर्ध्वशोभामनयच्च](# "क. ख. ग. घ. झ. ढ. भागनमेद्यकायः। य।") कामः॥२३॥**

**यदा स्तुतो वचनैर्हर्षयुक्तः स्वकन्धरोपरि नृत्यमानः॥  
दत्त्वा अनेनापि प्रभाषयेद्ध्रुवं यो मां हि वाञ्छत्यपि भोक्तुकामः॥२४॥**

**एवं विचार्यैव तदा महासती [सत्याख्यरज्ज्वा](# "झ. ज्ज्वा नियतं विचेतः।")विनिबद्धतेजाः॥  
ज्ञात्वा गृहान्तः प्रविवेश सा तदा स्वकान्तभावं निजमेव रक्ता॥२५॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते चतुष्पञ्चाशत्तमोऽध्यायः ॥५४॥

**आदितः श्लोकानां समष्ट्यङ्काः – ६१०५**



**अथ पञ्चपञ्चाशत्तमोऽध्यायः  
![](../books_images/U-IMG-172978296214.png)**

विष्णुरुवाच—

**भावं विदित्वा सुरराट् तु तस्याः प्रोवाच कामं पुरतः स्थितं तम्॥  
न [चास्ति](# "ग. घ. ज. स्ति मानं सुरते च जें।") शक्या सुकला विजेतुं सत्यात्मकं ध्यानमुदंशिता(?)सती॥१॥  
धर्माख्यचापं स्वकरे गृहीत्वा जानाति ध्यानं वरमेकबाणम्।  
योद्धुं रणे संप्रति संस्थिता सती वीरो यथा दर्पितवीर्यभावैः॥२॥  
जिगीषतेयं पुरुषार्थमेव त्वमात्मयुक्तः कुरु पौरुषं तु।  
देवा न जेतुं सुकलां समर्था यद्भव्यमेवं हि मयैव चिन्त्यम्॥३॥  
दग्धोऽसि पूर्वं त्वमिहैव शंभुना [महात्मनोऽनेन](# " क. ख. ग. घ. रु. च. छ. झ. ट. ड. ढ. ना तेन।") समं विरोधम्।  
कृत्वा फलं तस्य [विकर्मणश्च](# "क. ड. झ. ट 'श्च जातोऽस्यनङ्गः स्मर सं।") प्राप्तोऽस्यलं भस्म सुसत्यमेव॥४॥  
यथा पुरा कर्म कृतं त्वया स्मर प्रारब्धमेवं तु तथैव तीव्रम्।  
सुकुत्सितां कीर्तिमवाप्स्यसि ध्रुवं साध्वी मया सार्धमिहैव कुप्यते॥५॥  
येऽज्ञानवन्तः पुरुषा जगत्त्रये [वैरं](# "ञ. रं न कु।") विकुर्वन्ति महात्मभिः समम्।  
भुञ्जाव दुःखं तदनन्तपारं चापायुधास्याश्च तपोविनाशा(त्)॥६॥  
व्याघुष्य आवां तु व्रजावकाम एनां परित्यज्य सतीं प्रयुक्ताम्।  
सत्याः प्रसङ्गेन पुरा मया तु लब्धं फलं पापमयं त्वसह्यम्॥७॥  
त्वमेव जानासि चरित्रमेतच्छप्तोऽस्मि तेनापि च गौतमेन।  
जातश्च सर्वाङ्गभगाङ्ककोऽहं भवान्गतो मां तु विहाय तत्र॥८॥  
तेजःप्रभावो ह्यतुलः सतीनां धाता समर्थः सहितुं न सूर्यः।  
[सुकुत्सितं](# "क. ख. रु. व. छ. झ. ढ. सुकुष्ठिनं।") रूपमिदं तु रक्षेत्पुराऽनुसूयामुनि(ना) हि शप्तम्॥९॥  
\[[निरुध्य](http://॑ " एतच्चिहान्तर्गतः पाठः क ख ग घ ङ च छ झ. ड ढ पुस्तकस्थः।") सूर्यं परितेजवन्तमुद्यन्तमेवं प्रभया सुदीप्तम्।  
भर्तुश्चमृत्युं परिज्ञाय कामं\] माण्डव्यशप्तस्य तु कौण्डिकस्य॥१०॥  
अत्रेः प्रिया सत्यमया पतिव्रता स्वपुत्रतां देवत्रयं हि निन्ये।  
तथा पुरा मन्मथ ते श्रुतं [यदा](# "क. ख. ग. घ. ङ. च. छ ज. झ. ट. ड. ढ. 'दा नमस्कारयुक्ताः प्र।") सत्कारयोग्याः प्रभवन्ति सत्यः॥११॥  
सावित्रीनाम्नी द्युमत्सेनपुत्री नीतं प्रियं सा त्विह आनिनाय।  
यमादहो सत्यवतश्च पत्नी सतीत्वमेवं परिपूजितं च॥१२॥  
अग्नेः शिखां कः परिसंस्पृशेद्वै भवेद्धि कः सागरमेव रूढः।  
गले तु बद्ध्वा सुशिलां महत्तरां यो मर्तुकामः परिचालयेत्सतीम्॥१३॥  
उक्ते तु वाक्ये बहुनीतियुक्त इन्द्रेण कामस्य सुशिक्षणार्थम्।  
आकर्ण्य वाक्यं मकरध्वजस्तु उवाच देवेन्द्रमथैनमेव॥१४॥**



**तवातिदेशादहमागतो वै धैर्यं सुहृत्वं पुरुषार्थमेव॥  
त्यक्त्वा तदर्थं परिभाषसे मां निःसस्वरूपं बहुभीतियुक्तम्॥१५॥**

**[व्याबुद्धि](# "अ. व्यायुध्य।")(?)यास्यामि यदा सुरेश स्याल्लोकमध्ये मम कीर्तिनाशः॥  
[ऊर्ढिकरो](# "ग घ. ज. ट. अयस्करो।") मानविहीन एव सर्वे वदिष्यन्त्यनया जितं माम्॥१६॥**

**ये वै जिता देवगणाश्चदानवाः पूर्वं मुनीन्द्रास्तपसा प्रयुक्ताः॥  
हास्यं करिष्यन्ति ममापि सद्यो नार्या जितो मन्मथ एष [भीतः](# "क. ख. ङ. च. छ. झ. ढ. भीमः।")॥१७॥**

**तस्मात्प्रयास्यामि त्वयैव सार्धमस्या बलं मानधनः सुरेश॥  
तेजश्च धैर्यं परिनाशयिष्ये भवांस्तु कस्मात्मबिभेति इन्द्र॥१८॥**

**संबोध्य चैवं ससुराधिनाथं चापं गृहीत्वा सशरं सपुष्पम्॥  
उवाच क्रीडां पुरतः स्थितां सखीं विधाय मायां भवति प्रयाहि॥१९॥**

**वैश्यस्य भार्या सुकलां सुपुण्यां सत्ये स्थितां धर्मविदां गुणज्ञाम्।  
इतो हि गत्वा कुरु कार्यमुत्तमं साहाह्य(य्य)रूपं च प्रिये सखे शृणु॥२०॥**

**क्रीडां समाभाष्य ततो मनोभवस्त्वन्ते स्थितां प्रीति(?)मथाऽऽहयत्पुनः॥  
कार्यं भवत्या मम कार्यमुत्तममेनां [सुहृद्यैः](# "ग घ ङ. ज. ड. ढ. सुस्नेहैः।") परिभावयस्व॥२१॥**

**इन्द्रं हि दृष्ट्वा सुकला यथा भवेत्स्नेहानुगा चारुविलोचनेयम्।  
तैस्तैः प्रभावैर्गुणवाक्ययुक्तैर्नयस्व वश्यं मम व्याकुलां कुरु॥२२॥**

**भो भोः सखे साधय गच्छ शीघ्रं मायामयं नन्दनरूपयुक्तम्।  
पुष्पोपयुक्तं तु फलप्रभावं घुष्टं रुतैः कोकिलषट्पदानाम्॥२३॥**

**आहूय वीरं मकरन्दमेव रसायनं स्वादुगुणैरुपेतम्।  
सहानिलाद्यैर्निजकर्मयुक्तैः संप्रेषयित्वा पुनरेव कामः॥  
चक्रे प्रयाणं सुरराजसार्धं संमोहनायापि म[हा](# "क. ख. ङ. च. छ. हामतीनाम्।")[स](# "ग घ झ. ड. ढ. सतीनाम्।")तीं ताम्॥२४॥**

इति श्रीमहापुराणे पाद्मे भूमिखण्डे वेनोपाख्याने सुकलाचरिते पञ्चपञ्चाशत्तमोऽध्यायः ॥५५॥  
![](../books_images/U-IMG-172978338314.png)  
**आदितः श्लोकानां समष्ट्यङ्काः–६१२९**  
![](../books_images/U-IMG-172978338314.png)

अथ षट्पञ्चाशत्तमोऽध्यायः।

विष्णुरुवाच—

**तस्याः सत्यविनाशाय मन्मथश्च सुराधिपः।  
प्रस्थितौ [सुकलां](# "ग. घ. ज. ट. सुरनिर्मुक्तौ सं।") तर्हि सत्यं धर्ममथाब्रवीत्॥ १॥**

**पश्य धर्म महाप्राज्ञ मन्मथस्यापि चेष्टितम्।  
तवार्थमात्मनश्चैव पुण्यस्यापि महात्मनः॥२॥**

**विसृजामि महत्स्थानं वासरूपं सुखोदयम्।  
सत्याख्यं स च विप्राख्यं सुदेवाख्यं गृहोत्तमम्॥ ३॥**

**[तमेव](# "ञ. ममैव।") [नाशयैज्ज्ञात्वा](# "क. ख. ङ. च. छ. झ. ड. 'येद्गत्वा।") काम एष [प्रसन्नधीः](# "क. ख. च. प्रमादधी। ङ. छ. झ. प्रमत्तधीः।")।  
[द्विषद्रूपः](# "ग. घ. ज. ट. ड. विश्वरूपः।") सुदुष्टात्मा अस्माकं हि न संशयः॥४॥**



**पतिस्तपोधनो विप्रः सती भार्या पतिव्रता।  
सुसत्यो भूपतिर्धर्मो मम गेहं न संशयः ॥५॥**

**यत्राहं वृद्धिसंतुष्टा त(ष्टस्त)त्र वासो हि ते भवेत्।  
तत्र पुण्यं समायाति श्रद्धया सह क्रीडते॥ ६॥**

**क्षमा शान्तिसमायुक्तमायाति मम मन्दिरम्।  
संतोषश्च दमश्चैव दया सौहृद एव च॥७॥**

**प्रज्ञायुक्तः स निर्लोभो यत्राहं तत्र संस्थितः।  
शुचिप्रभावस्तत्रैव अमी वै सत्यबान्धवाः॥ ८॥**

**अस्तेयमप्यहिंसा च तितिक्षा बुद्धिरेव च।  
मम गेहे समायान्ति धन्यतां शृणु धर्मराट्॥९॥**

**गुरुणा च पितृभ्यां च विष्णुर्लक्ष्म्या समन्वितः।  
मद्गेहं तु समायान्ति देवाश्चाग्निपुरोगमाः॥ १०॥**

**मोक्षमार्गं प्रकाशेद्यो ज्ञानौदार्यसमन्वितः।  
एतैः सार्धं वसाम्येव सतीषु धर्मवत्सु च॥११॥**

**साधुष्वेतेषु सर्वेषु गृहरूपेषु मे [सदा](# "क. ख. छ. झ. ढ. दा। उक्ते।")।  
भक्तेनापि कुटुम्बेन वसाम्येव त्वया सह॥१२॥**

**समर्थाः साधुरूपास्ते वेधसा मे गृहाः कृताः।  
संचरामि महाभाग स्वच्छन्देन बलीयसा॥ १३॥**

**ईश्वरश्च जगत्स्वामी त्रिशूली वृषवाहनः।  
मम गेहस्वरूपेण वर्तते शिवसंगतः॥१४॥**

**तदहं संस्थितो याचे गृहरूपं महेश्वरम्।  
सदनं शंकराख्यं मे नाशितं मन्मथेन वै॥१५॥**

**विश्वामित्रं महात्मानं तपन्तं तप उत्तमम्।  
मेनकां हि समाश्रित्य कामो नाशितवान्पुरा॥१६॥**

**सती पतिव्रताऽहल्या गौतमस्य प्रिया शुभा।  
सत्याच्च चालिता तेन मन्मथेन दुरात्मना॥ १७॥**

**मुनयः सत्यधर्मज्ञा नानास्त्रियः पतिव्रताः।  
सस्पृहाश्च कृताः सर्वा दीपिताः कामवह्निना॥ १८॥**

**दुर्धरो दुःसहः पापी योऽतिसत्येषु निष्ठुरः।  
मामेव पश्यते नित्यं [कथितः](# "ट. कुपितः।") कुत्र तिष्ठति॥ १९॥**

**स मां ज्ञात्वा समायाति बाणपाणिर्धनुर्धरः।  
नाशयेन्मद्गृहं पापो वीतिहोत्रैश्च नामकैः॥ २०॥**

**पापलेशाश्च ये कूटा अन्ये पाषण्डसंश्रयाः।  
ते तु बुद्ध्याऽहिताः सर्वे सत्यगेहं विशन्ति हि॥ २१॥**

**[सेनाध्यक्षैरसत्यैस्तु](# "ग. ध्यक्षोऽसत्यस्तु।") च्छद्मना तेन साधितः।  
[पातयेन्मर्दयेद्गेहं](# "ग. घ. ज. ट. ड. येद्देहं।") पापः शस्त्रैर्दुरात्मभिः॥२२॥**

**मामेवं [ताडयेत्प्रायो](# "ड. ‘येत्पापो मं।") महाबलमनोभवः।  
अस्य [नाम्ना](# "क.ख.ग. घ. ङ. च. छ. झ. ट.ड.ढ. धाम्ना।") प्रदग्धोऽहं शून्यतां हि व्रजामि वै॥ २३॥**

**नूतनं गृहमिच्छामि स्त्रियं सत्यं च भूपतिम्।  
कृकलस्यापि वैश्यस्य प्रियेयं शिवमङ्गला॥ २४॥**

**सद्गृहं सुकुलाख्यं मे दग्धुं पापः समुत्थितः।  
अयमेष सहस्राक्षः कामेन सहितो बली॥ २५॥**

**कामस्य कारणात्कस्मात्पूर्ववृत्तं न विन्दति।  
अहल्यायाः प्रसङ्गेन मन्दपुंस्त्वं प्रजग्मिवान्॥ २६॥**

**पौरुषं हि ततो नष्टं सत्यस्यैव प्रधर्षणात्।  
नष्टः कामस्य दोषेण सुरराट् तत्र संस्थितः॥ २७॥**

**भुक्तवान्दारुणं शापं दुःखेन महताऽन्वितः।  
कृकलस्य प्रियामेतां सुकलां धर्मचारिणीम्॥२८॥  
एष हर्तुं सहस्राक्ष उद्यतः [कामसंयुतः](# "ट. 'तः। यथा चैते। ")॥**

**कथमेतेन इन्द्रेण न प्रयाति तथा कुरु।  
धर्मराज महाप्राज्ञ भवान्मतिमतां वरः॥२९॥**

धर्मराज उवाच—

**ऊनं तेजः करिष्यामि कामस्य मरणं तथा।  
उपायः स मया दृष्टो येनाद्यैव विनश्यति॥३०॥**

**प्रयात्वेषा महाप्रज्ञा शकुनीरूपधारिणी।  
भर्तुरागमनं पुण्यं शब्देनाऽऽख्यातु वै यतः॥३१॥**

**शकुनस्य प्रभावेन भर्तुश्चाऽऽगमनेन च।  
हृष्टा पुष्टाऽभविष्यत्सा स्थिरचित्ता न संशयः॥३२॥**

**प्रज्ञा च प्रेषिता तेन गता सा सुकलागृहम्।  
प्रकुर्वती महच्छन्दं हृष्टं दैवज्ञमेव च॥३३॥**

**\[[पूजिता](http://॑ " एतच्चिह्नान्तर्गतः पाठः क ख ग घ ङ च छ ज झ ट ड ढ पुस्तकस्थः।") मानिता [पुण्या](# "क.ख. ङ.च. छ. प्रज्ञा।") धूपगन्धादिभिस्तदा।  
ब्राह्मणं पृच्छती ज्ञानं [कदैष्यति](# "ग घ ड. किमेष्यति।") पतिर्मम\]॥ ३४॥**



ब्राह्मण उवाच—

**भर्तुश्चाऽऽगमनं भद्रे तवैवं वदति [ध्रुवं](# "ग. घ. ज. ठ. ड. स्थिरम्।")।  
दिनानां [सप्तकात्पूर्वमागमिष्यति](# "ग. 'प्तमध्ये स आग।") नान्यथा॥३५॥**

**इत्येवमाकर्ण्य सुमङ्गलं वचः प्रहर्षयुक्ता सहसा बभूव॥  
धर्मज्ञमेकं सुगुणं च कान्तं कृतप्रतिष्ठं हि समागतं तम्॥३६॥**

इति श्रीमहापुराणे पाद्मे द्वितीये भूमिखण्डे वेनोपाख्याने सुकुलाचरिते षट्पञ्चाशत्तमोऽध्यायः ॥५६॥  
![](../books_images/U-IMG-172978406414.png)  
**आदितः श्लोकानां समष्ट्यङ्काः- ६१६५**  
![](../books_images/U-IMG-172978406414.png)  
अथ सप्तपञ्चाशत्तमोऽध्यायः।

विष्णुरुवाच—

**क्रीडा सतीरूपधरा सुभूत्वा गेहे गता चारुपतिव्रतायाः॥१॥**

**तामागतां संमुखं रूपयुक्तां सा सादरं वाक्यमुवाच धन्या॥  
वाक्यैः सुपुण्यैः परिपूजिता सा उवाच क्रीडा सुकलां विहस्य॥२॥**

**मायानुगं विश्वविमोहनं सती प्रत्युत्तरं सत्यप्रमेययुक्तम्॥  
ममापि भर्ता [कृकलो](# "क. ख. च. छ. झ. ट. प्रबलो। ट. कुशलो।") गुणज्ञो धीरः सुविद्वान्महिमाप्रयुक्तः॥३॥**

**त्यक्त्वा गतः पुण्यतरः सुपुण्यां मामेव नाथः शृणु पुण्यकीर्तिः॥  
\[[वाक्यैः](http://॑ " एतच्चिह्नान्तर्गतः पाठो ग. च. ड. पुस्तकस्थः।") सुपुण्यैः सुकलासुयुक्तैः परिष्वजेन्मे सुकलात्मना कैः\]  
आकर्ण्य सर्वं सुकला तदुक्तं सा शुद्धभावं च प्रभाषयेत्ताम्॥४॥**

**कस्माद्गतः सुन्दरि नाथ तेऽद्य विहाय त्वां रूपवतीं च साध्वीम्॥  
आख्यातु सर्वं भवती स्वभर्तुः [सखीस्वरूपा](# "ट. सुखस्वरूपा।") गृहमागता मे॥५॥**

**क्रीडा बभाषे शृणु सत्यमेतच्चारित्रजातं मम भर्तुरस्य।  
अहं प्रिये तस्य सदैव युक्ता यमिच्छते तं परिसाधयामि॥६॥**

**[कर्मस्वपुण्यं](# "ड. 'स्वभावं व।") वचनं स्वभर्तुर्ध्यानोपयुक्ता सकलं करोमि।  
[एकान्तशीलस्य](# "ग. शीलां सगुणेन रत्या शुश्रूषि।") गुणैकधाम्नः सुभाषितं कान्तमिहैव देवि॥७॥**

**मम पूर्वविपाकोऽयं संप्रत्येवं प्रवर्तते।  
यतस्त्यक्त्वा गतो भर्ता मामेवं मन्दभागिनीम् ॥८॥**

**सखे न धारये जीवं स्वकीयं कायमेव च।  
पत्या विना कथं नार्यः सुजीवन्ति च निर्घृणाः॥ ९॥**

**रूपसौभाग्यशृङ्गारसुखं संपत्तिरेव च।  
नारीणां हि महाभागे भर्ता शास्त्रेषु गीयते॥१०॥**

**तच्च सर्वं समाकर्ण्य यदुक्तं क्रीडया तदा।  
सत्यभावं विदित्वाऽस्याः सर्वं संभाषितं तथा॥ ११॥**

**[विषण्णा](# "क. ख. ङ. च. छ. झ. ढ. विश्वस्ता।") सा महाभागा सुकला पतिदेवता।  
तामुवाच ततः सर्वमात्मचेष्टानुगं वचः॥ १२॥**

**समासेन समाख्यातं पूर्ववृत्तान्तमात्मनः।  
यथा भर्ता गतो यात्रां पुण्यसाधनतत्परः॥ १३॥**

**आत्मदुःखं सुखं चोक्त्वा विरराम मनस्विनी।  
बोधिता क्रीडया सा तु समाश्वास्य पतिव्रता ॥१४॥**



सूत उवाच—

**एकदा तु तया प्रोक्तं क्रीडया सुकलां प्रति।  
सखे पश्य वनं सौम्यं दिव्यैर्वृक्षैरलंकृतम्॥ १५॥**

**तत्र तीर्थं परं पुण्यमस्ति पातकनाशनम्।  
नानावल्लीवितानैश्च [सुपुण्यैः](# "ङ. झ. ढ. सुपुष्पैः।") परिशोभितम्॥१६॥**

**आवाभ्यामपि गन्तव्यं पुण्यहेतोर्वरानने।  
समाकर्ण्य तया सार्धं सुकला मायया तदा॥१७॥**

**प्रविवेश वनं दिव्यं नन्दनोपममेव सा।  
सर्वर्तुकुसुमोपेतं कोकिलाशतनादितम्॥१८॥**

**गीयमानं सुमधुरैर्नादैर्मधुकरैरपि।  
कूजद्भिः पक्षिभिः पुण्यैः पुण्यध्वनिसमाकुलम्॥१९॥**

**चन्दनादिसुदृक्षैश्चसौरभैश्च विराजितम्।  
सर्वभावैः सुसंपूर्णं [माधव्या](# "क. ख. ग. घ. ङ. छ झ. ट. ढ. मायया।") माधवेन वै॥२०॥**

**चरितं मोहनायैव सुकलायाश्च कारणात्।  
तया सार्धं प्रविष्टा सा तद्वनं सर्वभावनम्॥२१॥**

**ददर्श सौख्यदं पुण्यं मायाभावं न विन्दति।  
पश्यमाना वनं दिव्यं तया सह जनेश्वरः(र)॥ २२॥**

**सुकौतुकान्यनेकानि दैवयुक्तानि तानि सा।  
तया रत्या सुसंयुक्तः कामः शक्त(क्रः) समागतः॥२३॥**

**सर्वभोगपतिर्भूत्वा कामलीलासमाकुलः।  
कामदेवं समाभाष्य एषा सा सुकलाऽऽगता॥ २४॥**

**प्रहरस्व महाभागां क्रीडायाः पुरतः स्थिताम्।  
मायां कृत्वा समानीतां क्रीडया तव संनिधौ॥  
पौरुषं दर्शयाद्यैव यद्यस्ति कुरु निश्चितम्॥२५॥**

काम उवाच—

**आत्मरूपं दर्शयस्व चतुरं लीलयाऽन्वितम्।  
येनाहं प्रहरे त्वेनां पञ्चवाणैः सहस्रदृक्॥२६॥**

इन्द्र उवाच—

**काऽऽस्ते सुपौरूषं मूढ येन लोकं [वितन्वितम्](# "क. ख. ङ. छ. झ. ड. ढ. विडम्बितं।")।  
ममाऽऽधारपरो भूत्वा योद्धुमिच्छसि सांप्रतम् ॥२७॥**

काम उवाच—

**तेनापि देवदेवेन महादेवेन शूलिना।  
पूर्वमेव हतं रूपं मम कायो न विद्यते॥२८॥**

**इच्छाम्यहं यदा नारीं हन्तुं शृणुष्व सांप्रतम्।  
पुंसः कायं समाश्रित्य ह्यात्मरूपं प्रदर्शये॥ २९॥**

**पुमांसं वा सहस्त्राक्ष नार्याः कायं समाश्रये।  
पूर्वं दृष्ट्वा यदा नारीं तामेव परिचिन्तयेत्॥ ३०॥**

**चिन्त्यमानस्य पुंसस्तु नारीरूपं पुनः पुनः।  
अदृष्टं [तत्समाश्रित्य](# "ज. त्य पुंस्त्वमासाद।") [पुंसमुन्मादयाम्यहम्](# "ञ. म्। पुंस्त्वादापाद।")॥३१॥**

**तथाऽप्युन्मादयाम्येव [नार्यागमनसंशयः](# "म नार्या गर्भे न।")।  
संस्मरणात्स्मरो नाम मम जातं सुरेश्वर॥३२॥**

**तादृशोऽतादृशो रङ्गवस्तुरूपं समाश्रये।  
आत्मतेजःप्रकाशेन बाध्यबाधकतां व्रजेत्॥३३॥**

**\[[नारीरूपं](http://॑ "एतच्चिह्नान्तर्गतः पाठो ज. ट. ड. पुस्तकस्थः।") समाश्रित्य धीरं पुरुषं प्रमोहयेत्।  
पुरुषं तु समाश्रित्य भावयामि सुयोषितम्॥३४॥**

**रूपहीनोऽस्मि हे इन्द्र अस्मद्रूपं समाश्रयेत्\]।  
तव रूपं समाश्रित्य तां साधये यथेप्सिताम्॥ ३५॥**

**एवमुक्त्वा स देवेन्द्र कायं तस्य महात्मनः।  
सखाऽसौ माधवस्यापि ह्याश्रित्य कुसुमायुधः॥ ३६॥**

**तामेव हन्तुं कुसुमायुधोऽपि साध्वीं सुपुण्यां कृकलस्य भार्याम्।  
समुत्सुकस्तिष्ठति बाणपाणिर्लक्ष्यं तु तस्या नयनं विलोक्य॥३७॥**

इति श्रीमहापुराणे पाद्मे भूमिखण्डे वेनोपाख्याने सुकलाचारते सप्तपञ्चाशत्तमोऽध्यायः ॥५७॥  
**आदितः श्लोकानां समष्ट्यङ्काः – ६२०२**



अथाष्टपञ्चाशत्तमोऽध्यायः।

———————

विष्णुरुवाच—

**क्रीडाप्रयुक्ता सुवनं प्रविष्टा वैश्यस्य भार्या सुकला च तन्वीं।  
ददर्श सर्वं गहनं मनोज्ञं तामेव पप्रच्छ सखीं सती सा॥१॥**

**अरण्यमेतत्प्रवरं सुपुण्यं दिव्यं सखे कस्य मनोभिरामम्।  
सिद्धं सुकामैः प्रवरैः समस्तैर्मनोभवारामसमानकल्पम्॥२॥**

क्रीडोवाच-

**एतद्वनं दिव्यगुणैः प्रयुक्तं सिद्धस्वभावैः [प](# "क. ख. ग. घ. ङ. च. छ. ड. रिमाधवेन।")रिभावने[न](# "ड. न। वृक्षैर्युतं पुष्पफं।")।  
पुष्पाकुलं कामफलोपयुक्तं विपश्य सर्वं मकरध्वजस्य॥३॥**

**एवं वाक्यं ततः श्रुत्वा हर्षेण महताऽन्विता।  
समालोक्य महद्वृत्तं कामस्य च दुरात्मनः॥४॥**

**वायुनाऽऽनीयमानं तं [समाघ्राति](# "ञ. घ्रायातिसौ।") न सौरभे(भम्)।  
वाति वायुः स्वभावेन सौरभ्येण समन्वितः॥५॥**

**तद्बाणो विशते नाशं यथा तथा सुलीलया।  
सा गन्धं नैव गृह्णाति पुष्पाणां च वरानना॥ ६॥**

**न चाऽऽस्वादयते तत्र फलानां वा रसं सती।  
स सखा कामदेवस्य रममाणो [विलज्जितः](# "क. ख. ग. घ. ङ. च. छ. ड. विनिर्जितः।")॥ ७॥**

**\[[लज्जितः](http://॑ " एतच्चिह्नान्तर्गतः पाठो ग. घ. ङ. छ. ट. ड ढ. पुस्तकस्थः।") प्राङ्मुखो भूत्वा भूपालवचनच्छदैः।  
फलेभ्यस्तु सुपक्वेभ्यः पुष्पमञ्जरिभ्यस्ततः॥**  
**विरूपश्चापतद्भूमौ रुदत्येष तया जितः\]॥८॥**

**मकरन्दः सुदीनात्मा फलाद्भुवि गतः पुनः।  
भक्ष्यते मक्षिकाभिश्च यथा मूर्खवचस्तथा॥९॥**

**मक्षिकाभक्ष्यमाणस्तु प्रवाहेणैव याति सः।  
मन्दं मन्दं प्रयात्येव तं हसन्ति च पक्षिणः॥ १०॥**

**नाना \[[रुतैः](http://॑ " एतच्चिह्नान्तर्गतः पाठो ड. पुस्तकस्थः।") प्रचलन्ति सुखमानन्दनिर्भराः।  
प्रीत्यां\] शकुनयस्तत्र वनमध्यनगस्थिताः॥**  
**सुकलया जितो ह्येष निम्नं पन्थानमास्थितः॥११॥**

**प्रीत्या समेता रतिः कामभार्या श्रुत्वाऽब्रवीत्सा सुकलां विहस्य।  
स्वस्त्यस्तु ते स्वागतमेव भद्रे रमस्व प्रीत्या त्वनया च रत्या॥ १२॥**

**वदन्त्यौ तौ(ते) स्त्रियो (यौ) दृष्ट्वा श्रुत्वोवाच सुभाषितम्।  
रतिं प्रति गृहीत्वा मे गतो भर्ता महामतिः॥१३॥**

**यत्र मे तिष्ठते भर्ता तत्राहं पतिसंयुता।  
तत्र कामश्च मे प्रीतिरयं कायो निराश्रयः॥१४॥**

**द्वेअप्युक्तं समाकर्ण्य रतिप्रीती विलज्जिते।  
व्रीडमाने गते ते द्वे यत्र कामो महाबलः॥१५॥**

**ऊचतुस्तं महावीरमिन्द्रकायसमाश्रितम्।  
चापमाकर्षमाणं तं नेत्रलक्ष्यं महाबलम्॥१६॥**

**दुर्जयेयं महाप्राज्ञ त्यज पौरुषमात्मनः।  
पतिकामा महाभागा पतिव्रता सदैव सा॥१७॥**

काम उवाच—

**अनयाऽऽलोक्यते रूपमिन्द्रस्यास्य महात्मनः।  
यदि देवि तदा चाहं हनिष्यामि न संशयः॥ १८॥**

**अथ वेषधरो देवो महारूपः सुराधिपः।  
यस्यामनुगतस्तूर्णं परया लीलया तदा॥१९॥**

**सर्वभोगसमाकीर्णः सर्वाभरणशोभितः।  
दिव्यमाल्याम्बरधरो दिव्यगन्धानुलेपनः॥२०॥**



**तया [रत्या](# "क. ख. ग. घ. ङ. च. छ. झ. ट. ड. ८. दूत्या") समायातो यत्राऽऽस्ते पतिदेवता।  
प्रत्युवाच महाभागां सुकलां सत्यचारिणीम्॥ २१॥**

**पूर्वं दूतीसमक्षं ते प्रीतिस्तु महिता मया।  
कस्मान्न मन्यसे भद्रे भज मां त्वमिहाऽऽगतम्॥ २२॥**

सुकलोवाच–

**रक्षायुक्ताऽस्मि भद्रं ते भर्तुः पुत्रैर्महात्मभिः।  
एकाकिनी सहायैश्च नैव कस्य भयं मम॥  
शूरैश्चपुरुषाकारैः सर्वत्र परिरक्षिता॥२३॥**

**नातिप्रस्तावये वक्तुं व्यग्रा कर्मणि तस्य च।  
यावत्प्रस्पन्दते नेत्रं तावत्कालं महामते॥२४॥**

**भवान्न लज्जते कस्माद्रममाणो मया सह।  
भवान्को हि समायातो निर्भयो मरणादपि॥२५॥**

इन्द्र उवाच–

**त्वामेवं हि प्रपश्यामि वनमध्ये समागताम्।  
समाख्यातास्त्वया शूरा भर्तुश्च तनयाः पुनः॥  
कथं पश्याम्यहं तावद्दर्शयस्व ममाग्रतः॥२६॥**

सुकलोवाच–

**निजगृहमपवर्गस्याऽऽधिपत्ये निवेश्य  
धृतिमतिगतिबुद्ध्याख्यैस्तु संन्यस्य संत्यम्॥  
अचलसकलधर्मो नित्ययुक्तो महात्मा  
शमदमसहधर्मात्मा सदा मां जुगोप॥२७॥**

**मामेवं परिरक्षते दमगुणैस्तैस्तैः सुधर्मः सदा  
सत्यं पश्य समागर्त मम पुरः शान्तिक्षमाभ्यां [युतम्](# "ग घ ड. म्। शातिख्यातिम।")॥  
सत्याख्यस्तु महाबलः पृथुयशा यो मां न मुश्चेत्कदा  
बद्ध्वा मां दृढबन्धनैः सुनियतं पुण्यत्वमेवं गतः॥२८॥**

**रक्षायुक्ताः कृताः सर्वे सत्यार्थाः शृणु सांप्रतम्।  
धर्मलोभातिगाः सर्वे दमबुद्धिपराक्रमाः॥२९॥**

**मामेवं हि परीक्षन्ते किं मां प्रार्थयसे बलात्।  
को भवान्निर्भयो भूत्वा दूत्या सार्धं समागतः॥३०॥**

**सत्यधर्ममुखाः पुण्या ज्ञानाद्याः प्रबलाः सुताः।  
मम भर्तुः सहायाश्च ते मां रक्षन्ति वै सदा॥३१॥**

**अहं रक्षापरा नित्यं दमशान्तिपरायणा।  
न मां जेतुं समर्थश्चअपि साक्षाच्छचीपतिः॥३२॥**

**यदि वा मन्मथो वाऽपि समागच्छति वीर्यवान्।  
दंशिताऽहं सदा [सत्यमत्या](# " क. ख. ग. घ. ङ. च. छ. झ ट ड ढ त्यसत्या।") कष्टेन सर्वदा॥३३॥**

**निरर्थकास्तस्य बाणा भविष्यन्ति न संशयः।  
त्वामेवं हि हनिष्यन्ति धर्माद्यास्ते महाबलाः॥३४॥**

**दूरं गच्छ पलायस्व मात्र तिष्ठ ममाग्रतः।  
वार्यमाणो यदा तिष्ठेर्भस्मीभूतो भविष्यसि॥३५॥**

**भर्त्रा विना निरीक्षेत मम रूपं यदा भवान्।  
यथा दारु दहेद्वह्निस्तथा धक्ष्यामि नान्यथा॥३६॥**

**एवमुक्तः सहस्राक्षो मन्मथं प्राह संमुखम्।  
पश्य पौरुषमेतासां युध्यस्व निजपौरुषैः॥३७॥**

**यथाऽऽगतास्तथा सर्वे महाशापभयातुराः।  
स्वं स्वं स्थानं महाराज इन्द्राद्याः प्रययुस्तदा॥३८॥**

**गतेषु तेषु सर्वेषु सुकला सा पतिव्रता।  
स्वगृहं पुण्यसंयुक्ता पतिध्यानेन चाऽऽगता॥३९॥**

**स्वगृहं पुण्यसंयुक्तं सर्वतीर्थमयं तदा।  
सर्वयज्ञमयं राजन्संप्राप्ता पतिदेवता॥४०॥**

इति श्रीमहापुराणे पाद्मे भूमिखण्डे वेनोपाख्याने सुकलाचरितेऽष्टपञ्चाशत्तमोऽध्यायः॥५८॥  
**आदितः श्लोकानां समष्ट्यङ्काः – ६२४०**



**अथैकोनषष्टितमोऽध्यायः।  
![](../books_images/U-IMG-172978774914.png)**

विष्णुरुवाच—

**कृकलः सर्वतीर्थानि साधयित्वा गृहं प्रति।  
प्रस्थितः सार्थवाहेन महानन्दसमन्वितः॥१॥**

**एवं चिन्तयते नित्यं संसारः सफुलो मम।  
स्वर्गं प्रयान्ति ते सर्वे पितरो मम नान्यथा॥२॥**

**तावत्प्रत्यक्षरूपेण बद्ध्वा तस्य [पितामहान्](# "ड. पितामहः।")(हम्)।  
पुरतस्तस्य संब्रूते न हि ते पुण्यमुत्तमम्॥ ३॥**

**\[[दिव्यरूपो](http://॑ "एतच्चिह्नान्तर्गतः पाठः क. ख. ग. घ. ङ. च. छ. झ. ड. ढ. पुस्तकस्थः।") महाकायः कृकलं वाक्यमब्रवीत्।  
[तीर्थयात्राफलं](# "ङ. छ. ट. शततीर्थफलं।") नास्ति श्रम एव वृथा कृतः\] ॥४॥**

**\[[स्वयं](http://॑ "एतच्चिह्नान्तर्गतः पाठो ग. घ. छ. झ. ढ. पुस्तकस्थः।") संतोषमायाति न हि ते पुण्यमुत्तमम्\]।  
एवं श्रुत्वा तदा वैश्यः कृकलो दुःखपीडितः॥ ५॥**

**भवान्को वा वदत्येवं कस्माद्वद्धः पितामहः।  
केन दोषप्रभावेन तन्मे त्वं कारणं वद॥६॥**

**कस्मात्तीर्थफलं नास्ति मम यात्रा कथं न हि।  
सर्वमेवं समाचक्ष्व यदि जानासि संस्फुटम्॥ ७॥**

धर्म [उवाच](# "ड च - तीर्थे सुशीलां पुण्यां तां भा।")-

**विनीतां विमलां पुण्यां भायां त्यक्त्वा प्रयाति यः।  
तस्य पुण्यतमं सर्वं वृथा भवति नान्यथा ॥८॥**

**धर्माचारपरां पुण्यां साधुव्रतपरायणाम्।  
पतिव्रतपरां भार्यां सुगुणां पुण्यवत्सलाम्॥९॥**

**तामेवापि परित्यज्य धर्मकार्यं प्रयाति यः।  
वृथा तस्य कृतः सर्वो धर्मो भवति नान्यथा॥ १०॥**

**सर्वाचारपरा धन्या धर्मसाधनतत्परा।  
सतीव्रतरता नित्यं सर्वज्ञा ज्ञानवत्सला॥ ११॥**

**एवंगुणा भवेद्भार्या यस्य पुण्या महासती।  
तस्य गेहे सदा देवास्तिष्ठन्ति च महौजसः॥ १२॥**

**पितरो गेहमध्यस्था यशो वाञ्छन्ति तस्य च।  
गङ्गाद्याः सरितः पुण्याः सागरास्तत्र नान्यथा॥१३॥**

**\[[पुण्या](http://॑ "एतच्चिह्नान्तर्गतः पाठः क. ख. ड. च. छ. झ. ढ. पुस्तकस्थः।") सती यस्य गेहे वर्तते सत्यतत्परा।  
तत्र यज्ञाश्च गावश्च ऋषयस्तत्र नान्यथा\]॥ १४॥**

**तत्र सर्वाणि तीर्थानि पुण्यानि विविधानि च।  
भार्यायोगेण तिष्ठन्ति सर्वाण्येतानि नान्यथा ॥१५॥**

**पुण्यभार्याप्रयोगेण सुगार्हस्थ्यं प्रजायते।  
\[[गार्हस्थ्यात्परमो](http://॑ "एतच्चिह्नान्तर्गतः पाठः क. ख. च. छ. झ. ढ. पुस्तकस्थः।") धर्मो द्वितीयो नास्ति भूतले॥ १६॥**

**गृहस्थस्य गृहः पुण्यः सत्यपुण्यसमन्वितः।  
सर्वतीर्थमयो वैश्य सर्वदेवसमन्वितः\]॥१७॥**

**गार्हस्थ्यं च समाश्रित्य सर्वे जीवन्ति [तत्त्वतः](# "क ख ग घ ङ. च. छ. झ. ट. ड. ढ जन्तवः।")।  
तादृशं नैव पश्यामि ह्य[न्यमाश्रममुत्तमम्](# "क. ख. ग. घ ङ च छ झ. ट. ड. ढ. म्। यत्राग्नि।")॥ १८॥**

**मन्त्राग्निहोत्रं [देवाश्च](# "क. ख. च. छ. श. ट. ड. वेदाश्च।") सर्वे धर्माः सनातनाः।  
दानाचाराः प्रवर्तन्ते यस्य पुंसश्च वै गृहे॥१९॥**

**एवं यो भार्यया हीनस्तस्य गेहं वनायते।  
यज्ञाश्चैव न सिध्यन्ति दानानि विविधानि च॥ २०॥**

**भार्याहीनस्य पुंसोऽपि न सिध्यति महाव्रतम्।  
धर्मकर्माणि सर्वाणि पुण्यानि विविधानि च॥ २१॥**

**नास्ति भार्यासमं तीर्थ धर्मसाधनहेतवे।  
शृणुष्व त्वं गृहस्थस्य नान्यो धर्मो जगत्त्रये॥२२॥**

**यत्र भार्या गृहं तत्र पुरुषस्यापि नान्यथा।  
ग्रामे वाऽप्यथवाऽरण्ये सर्वधर्मस्य साधनम्॥ २३॥**

**नास्ति भार्यासमं तीर्थं नास्ति भार्यासमं सुखम्।  
नास्ति भार्यासमं पुण्यं तारणाय हिताय च॥२४॥**

**धर्मयुक्तां सतीं भार्या त्यक्त्वा याति नराधमः।  
गृहधर्मं परित्यज्य काऽऽस्ते धर्मस्य ते फलम्॥२५॥**

**तया विना यदा तीर्थे श्राद्धं दानं कृतं त्वया।  
तेन दोषेण वै बद्धास्तव पूर्वपितामहाः॥२६॥**



**भवांश्चौरस्त्वमी चौरा यैश्च भुक्तं च लोलुपैः।  
त्वया दत्तस्य श्राद्धस्य अन्नमेवं तया विना॥ २७॥**

**सुपुत्रः श्रद्धयोपेतः श्राद्धदानं ददाति यः।  
भार्यादत्तेन पिण्डेन तस्य पुण्यं वदाम्यहम्॥ २८॥**

**यथाऽमृतस्य पानेन पितॄणां तृप्तिर्जायते।  
पितॄणां नात्र संदेहः सत्यं सत्यं वदाम्यहम्॥ २९॥**

**गार्हस्थस्य च धर्मस्य भार्या भवति स्वामिनी।  
[त्वयैव](# "क. ख. ङ. च. छ. झ. ढ. व वञ्चिता मू।") तां विना मूढ चौरकर्म कृतं वृथा॥ ३०॥**

**अमी पितामहाश्चौरा यैश्च भुक्तं तया विना।  
भार्या पचति चैवान्नं स्वहस्तेनामृतोपमम्॥ ३१॥**

**तदनमेव भुञ्जन्ति पितरो हृष्टमानसाः।  
तेनैव तृप्तिमायान्ति संतुष्टाश्च भवन्ति ते॥३२॥**

**तस्माद्भार्यां विना धर्मः पुरुषाणां न सिध्यति।  
\[[नास्ति](http://॑ " एतच्चिह्नान्तर्गतः पाठः क. ख. ङ. च. छ. झ. ट. ढ. पुस्तकस्थः।") भार्यासमं तीर्थं सुपुंसां गतिदायकम्\]॥**  
**भार्यां विना हि यो धर्मः स एव विफलो भवेत्॥३३॥**

इति श्रीमहापुराणे पाद्मे भूमिखण्डे वेनोपाख्यान एकोनषष्टितमोऽध्यायः॥५९॥  
**आदितः श्लोकानां समष्ट्यङ्काः – ६२७३  
![](../books_images/U-IMG-172978809114.png)**  
अथ षष्टितमोऽध्यायः।  
**![](../books_images/U-IMG-172978809114.png)**

कृकल उवाच—

**कथं मे जायते सिद्धिः कथं पितृविमोचनम्।  
तन्मे सुविस्तरेणापि धर्मराज वदाधुना॥१॥**

धर्मराज उवाच—

**गच्छ गेहं महाभाग त्वां विना दुःखिताऽभवत्।  
संबोधय त्वं सुकलां [सुपुण्यां](# "ड. स्वभार्या।") धर्मचारिणीम्॥  
श्राद्धदानं गृहं गत्वा तस्या हस्तेन वै कुरु॥ २॥**

**स्मृत्वा पुण्यानि तीर्थानि पूजय त्वं सुरोत्तमान्।  
तीर्थयात्राकृता सिद्धिस्तव चैव भविष्यति॥ ३॥**

**भार्यां विना हि यो लोको धर्मं साधितुमिच्छति।  
विलोप्य धर्मं गार्हस्थ्यमेकाकी विचरेद्वनम्॥  
विफलो जायते लोके नान्नमश्नन्ति देवताः॥४॥**

**यज्ञाः [सिद्धिं](# " क. ख. ङ. च. छ. झ. ट. ड. ढ. द्धिं तदा यान्ति यदा स्याद्गृहिणी गृ।") न चाऽऽयान्ति गृहिणीरहिते गृहे।  
स एकाकी समर्थो न धमार्थसाधनाय च॥५॥**

विष्णुरुवाच—

**एवमुक्त्वा गतो धर्मो यथाऽऽयातस्तथा पुनः।  
कृकलोऽपि स धर्मात्मा स्वगृहं प्रति प्रस्थितः॥ ६॥**

**स्वगृहं प्राप्य मेधावी दृष्ट्वा तां च पतिव्रताम्।  
सार्थवाहेन [तेनापि](# "क. ख. ग. च. झ ट ड ढ पि स्वस्थानं प्राप्य बुद्धिमान्। तं।") मुमुदे वाऽन्तरात्मना॥ ७॥**

**तया समागतं दृष्ट्वा भर्तारं धर्मकोविदम्।  
कृतं सुमङ्गलं कर्म भर्तुरागमने तदा॥८॥**

**समाचष्टे स धर्मात्मा धर्मस्यापि विचेष्टितम्।  
समाकर्ण्य महाभागा भर्तुर्वाक्यं [मुदावहम्](# " छ. सुश्रद्धया।")॥  
धर्मवाक्यं प्रशस्याथ अनुमेने च तं तथा॥९॥**

**अथासौ कृकलश्चापि तया सार्धं सुपुण्यकम्।  
चकार श्रद्धया श्राद्धं देवपूजां गृहे स्थितः॥ १०॥**

**पितरो देवगन्धर्वा विमानैश्च समागताः।  
तुष्टुवुस्तौ महात्मानौ दंपती मुनयस्तथा॥ ११॥**

**अहं चापि तथा ब्रह्मा देव्या युक्तो महेश्वरः।  
सर्वे देवाः सगन्धर्वास्तस्याः सत्येन तोषिताः ॥१२॥**

**र्ऊचुस्तौ तु महात्मानौ धर्मज्ञौ सत्यपण्डितौ।  
भार्यया सह भद्रं ते वरं वरय सुव्रत॥१३॥**



कृकल उवाच—

**कस्य पुण्यस्य सङ्गेन तपसश्च सुरोत्तमाः।  
सभार्याय वरं दातुं भवन्तो हि समागताः॥ १४॥**

इन्द्र उवाच—

**एषा सती महाभागा सुकला चारुमङ्गला।  
अस्याः सत्येन तुष्टाः स्म दातुकामा [वरं](# "ङ. वरत्रयम्। स।") तवच्॥१५॥**

**समासेन तु संप्रोक्तं सर्ववृत्तान्तमेव च।  
तस्याश्चरितमाहात्म्यं श्रुत्वा भर्ता स हर्षितः॥ १६॥**

**तया सह स धर्मात्मा हर्षव्याकुललोचनः।  
ननाम देवताः सर्वा दण्डवच्च पुनः [पुनः](# "क. ख. ङ. च. छ. झ ट ड ढ नः। यदि तुष्टा म।")॥ १७॥**

**यान्तु तुष्टिं महाभागास्त्रयो देवाः सनातनाः।  
अन्ये च ऋषयः पुण्याः कृपां कृत्वा ममोपरि॥ १८॥**

**जन्मजन्मनि देवानां भक्तिमेवं करोम्यहम्।  
धर्मे सत्ये रतिः स्यान्मे भवतां हि प्रसादतः॥ १९॥**

**पश्चाद्धि वैष्णवं लोकं सभार्यः सपितामहः।  
गन्तुमिच्छाम्यहं देवा यदि तुष्टा महौजसः॥ २०॥**

देवा ऊचुः—

**एवमस्तु महाभाग सर्वं तव भविष्यति।  
सुकलेयं महापुण्या तव पत्नी यशस्विनी॥२१॥**

विष्णुरुवाच—

**इत्युक्त्वा पुष्पवृष्टिं तां तयोरुपरि भूपते।  
चक्रुर्जगुः पुण्यगीतं ललितं मधुरं ततः॥२२॥**

**गन्धर्वा गीततत्त्वज्ञा ननृतुश्चाप्सरोगणाः।  
ततो देवाः सगन्धर्वाः स्वं स्वं स्थानं नृपोत्तम॥ २३॥**

**वरं दत्त्वा प्रजग्मुस्ते स्तूयमानाः पतिव्रताम्।  
नारीतीर्थं समाख्यातमन्यत्किं प्रवदामि ते॥ २४॥**

**एतत्ते सर्वमाख्यातं पुण्याख्यानमनुत्तमम्।  
यः शृणोति नरो राजन्सर्वपापैः प्रमुच्यते॥ २५॥**

**श्रद्धया शृणुयान्नारी सुकलाख्यानमुत्तमम्।  
सौभाग्येन सुसत्येन पुत्रपौत्रैश्च युज्यते॥२६॥**

**मोदते धनधान्यैश्च सह भर्त्रा सुखी भवेत्।  
पतिव्रता भवेत्सा च जन्मजन्मनि नान्यथा॥२७॥**

**ब्राह्मणो वेदविद्भूयात्क्षत्रियो विजयी भवेत्।  
\[[धनधान्यं](http://॑ "एतच्चिह्नान्तर्गतः पाठः क. ख. ग. घ. ङ. च. छ. ड. ढ. पुस्तकस्थः। ") भवेत्तस्य वैश्यगेहे न संशयः॥२८॥**

**धर्मज्ञो जायते राजन्सदाचारः सुखी भवेत्।  
शूद्रः सुखमवाप्नोति पुत्रपौत्रैःप्रवर्धते॥**  
**विपुला जायते लक्ष्मीर्धनधान्यैरलंकृतः\]॥२९॥**

[इति](http://॑ "अत्रइति पद्मपुराणे चतुर्थखण्डः समाप्तः' इति ग. पुस्तके। ‘इति चतुर्थखण्डः समाप्तः' इति घ. पुस्तके। (भूमिखण्डस्याऽऽदिभागोऽयम्) एतदपि क्वचित्पुस्तके दृश्यते।") श्रीमहापुराणे पाद्मे भूमिखण्डे वेनोपाख्याने सुकलाचरिते षष्टितमोऽध्यायः॥६०॥  
**आदितः श्लोकानां समष्ट्यङ्काः – ५१२०  
![](../books_images/U-IMG-172978842114.png)**  
अथैकषष्टितमोऽध्यायः।  
**![](../books_images/U-IMG-172978842114.png)**

वेन उवाच—

**भार्यातीर्थं समाख्यातं सर्वतीर्थोत्तमोत्तमम्।  
पितृतीर्थं समाख्याहि पुत्राणां तारणं परम्॥१॥**

विष्णुरुवाच—

**कुरुक्षेत्रे महापुण्ये कुण्डलो नाम भूसुरः।  
सुकर्मा नाम सत्पुत्रः कुण्डलस्य महात्मनः॥२॥**

**गुरू तस्य महावृद्धौ धर्मज्ञौ [शास्त्रकारिणौ](# "क. ख. ङ. च. छ. झ. ट. स्रकोविदौ। द्वा।")।  
द्वावेतौ तौ महाप्राज्ञौ जरया परिपीडितौ॥३॥**



**तयोः शुश्रूषणं चक्रे भक्त्या च [परया](# "क. ख. घ. च. छ. झ. ड. कृपया।") ततः।  
धर्मज्ञोभावसंयुक्तो ह्यहर्निशमरिंदम॥४॥**

**तस्माद्वेदानधीते स पितुः शास्त्राण्यनेकशः।  
सर्वाचारपरो [दान्तः](# "क. घ ङ च छ झ. ड. ढ. दान्तो धर्मज्ञो ज्ञानं।") सत्यवाञ्ज्ञानवत्सलः॥५॥**

**अङ्गसंवाहनं चक्रे गुर्वोश्च स्वयमेव सः।  
पादप्रक्षालनं चैव स्नानभोजनकां क्रियाम्॥६॥**

**भक्त्या चैव स्वभावेन [सततं](# "क. ख. ङ. च. छ. झ. ढ. तद्ध्याने।") तन्मयो भवेत्।  
मातापित्रोश्च राजेन्द्र उपचर्यां करोति सः॥७॥**

सूत उवाच—

**तद्वर्तमानकाले तु बभूव नृपसत्तम।  
पिप्पलो नाम वै विप्रः कश्यपस्य [कुलोद्भवः](# "क. ख. घ. ङ. च. छ. झ. ड. ढ. वः। तपस्तेपे निराहारो जि।")॥८॥**

**धर्मकर्मा महाभाग जितात्मा [जितविग्रहः](# "क. ख. ङ. च. छ. झ. ड.ढ. तमत्सरः। द।")।  
[दमशौचशमोपेतः](# "ड. दयाशौचदमोपेतः।") कामक्रोधविवर्जितः॥९॥**

**दशारण्ये गतो धीमाज्ज्ञानशान्तिपरायणः।  
सर्वेन्द्रियाणि संयम्य तपस्तेपे महामनाः॥१०॥**

**तपःप्रभावतस्तस्य जन्तवो गतविग्रहाः।  
वसन्ति सुयुगे तत्र एकोदरगता इव॥११॥**

**तत्तपस्तस्य मुनयो दृष्ट्वा विस्मयमाययुः।  
नेदृशं केनचित्तप्तं यथाऽसौ तप्यते मुनिः॥१२॥**

**देवाश्च इन्द्रममुखाः परं विस्मयमाययुः।  
अहो अस्य तपस्तीव्रं शमश्चेन्द्रियसंयमः॥१३॥**

**निर्विकारो [निरुद्वेगः](# "ड. निराहारो।") कामक्रोधविवर्जितः।  
शीतवातातपसहो धराधर इव स्थितः॥१४॥**

**विषये विमुखो धीरो मनसोऽतीतसंग्रहः।  
न शृणोति यथा शब्दं कस्यचिद्द्विजसत्तमः॥ १५॥**

**संस्थानं तादृशं गत्वा स्थित्वा एकाग्रमानसः।  
[ब्रह्मध्यानमयो](# "ड. नपरो भूं। ") भूत्वा सानन्दमुखपङ्कजः॥ १६॥**

**अश्मकाष्ठ इवात्यर्थं निश्चेष्टो गिरिवत्स्थितः।  
स्थाणुवद्दृश्यते चासौ सुस्थिरो धर्मवत्सलः॥ १७॥**

**तपः क्लिष्टशरीरोऽतिश्रद्धावाननसूयकः।  
एवं वर्षसहस्त्रैकं संजातं तस्य धीमतः॥१८॥**

**पिपीलिकाभिर्बह्वीभिः कृतं मृद्भारसंचयम्।  
तस्योपरि महाकायं वल्मीकानां च मन्दिरम्॥ १९॥**

**वली(ल्मी)कोदरमध्यस्थो जडीभूत इव स्थितः।  
स एवं पिप्पलो विप्रस्तप्यते सुमहत्तपः॥ २०॥**

**कृष्णसर्पैस्तु सर्वत्र वेष्टितो द्विजसत्तमः।  
तमुग्रतेजसं विप्रं दशन्ति स्म विषोल्बणाः॥ २१॥**

**संप्राप्य गात्राणि विषं त्वचं तस्य न भेदयेत्।  
तेजसा तस्य विप्रस्य नागाः शान्तिमथाऽऽगमन्॥२२॥**

**तस्य कायात्समुद्भूता अर्चिषो दीप्ततेजसः।  
नानारूपाः सुबहुशो दृश्यन्ते च पृथक्पृथक्॥ २३॥**

**यथा वह्नेः प्रदृश्यते तथैव च नृपोत्तम।  
यथा मेघोदरे सूर्यः प्रविष्टो भाति रश्मिभिः॥  
वल्मीकस्थस्तथा विप्रः \[[पिप्पलो](http://॑ "एतच्चिह्नान्तर्गतोऽयं पाठः क. ख. घ ङ च छ ज झ. ड. ढ. पुस्तकस्थः।") भाति तेजसा॥ २४॥**

**सर्पा दंशन्ति विप्रं तं\] सक्रोधा दशनैरपि।  
न भिन्दन्ति दंष्ट्राग्राच्चर्म भित्त्वा नृपोत्तम॥२५॥**

**\[[एवं](http://॑ "एतच्चिह्नान्तर्गतोऽयं पाठः क ख. घ. ङ. च. झ. ड ढ पुस्तकस्थः।") वर्षसहस्रैकं तप आचरतस्ततः।  
गतं च राजराजेन्द्र मुनेस्तस्य महात्मनः॥२६॥**

**त्रिकालं साध्यमानस्य लीलातपवधान्वितम्।  
गतं कालं महाराज पिप्पलस्य महात्मनः॥२७॥**

**तद्वच्च वायुभक्षं च कृतं तेन महात्मना\]।  
त्रीणि वर्षसहस्राणि [गतांन्येवं](# "क. ख. ङ. च. छ. झ. ") च भूपते॥२८॥**

**तस्य मूर्ध्नि ततो देवैः पुष्पवृष्टिः कृता पुरा।  
ब्रह्मज्ञोऽसि महाभाग धर्मज्ञोऽसि न संशयः॥  
सर्वज्ञानमयोऽसि त्वं संजातः स्वेन कर्मणा॥२९॥**



**यं यं त्वं वाञ्छसे कामं तं तं प्राप्स्यसि नान्यथा।  
सर्वकाममयी सिद्धिः स्वत एव भविष्यति॥३०॥**

**[समाकर्ण्य](# "क. ख. घ. ड. च. छ. झ. ट. ड. ढ. र्ण्य महद्वाक्यं।") ततो वाक्यं पिप्पलोऽपि महामनाः।  
प्रणम्य देवताः सर्वा भक्त्या नमितकन्धरः॥ ३१॥**

**हर्षेण महताऽऽविष्टो देवान्प्रति उवाच ह।  
इदं चैव जगत्सर्वं मम वश्यं यथा भवेत्॥३२॥**

**तथा कुरुध्वं भो देवा [विद्याधरो](# "ञ. ह्याधारो।") भवाम्यहम्।  
एवमुक्त्वा स मेधावी विरराम नृपोत्तम॥ ३३॥**

**एवमस्त्विति ते प्रोचुर्द्विजश्रेष्ठं सुरास्तदा।  
दत्त्वा वरं महाभाग जग्मुस्तस्मै महात्मने॥३४॥**

**गतेषु तेषु देवेषु पिप्पलो द्विजसत्तमः।  
ब्रह्मण्यं [साधयेन्नित्यं](# "घ. ट. ड. त्यं वश्याव") विश्ववश्यं प्रचिन्तयेत्॥३५॥**

**तदाप्रभृति राजेन्द्र [पिप्पलो](# "क. ख. ग. घ. ङ. च. छ. झ. ट. ड. ढ. 'लो नाम विद्याधरमहामतिः। सं।") द्विजसत्तमः।  
विद्याधरपदं लब्ध्वा कामगामी महीयते॥३६॥**

**एवं स पिप्पलो विप्रो विद्याधरपदं गतः।  
संजातो देवलोकेशः सर्वविद्याविशारदः॥३७॥**

**एकदा तु महातेजाः पिप्पलः [परिचिन्तयेत्](# "क. ख. ग. घ. ङ. च. छ. झ. ट. ड. ञ. 'त्। वश्याव।")।  
विश्वं वश्यं भवेत्सर्वं मम दत्तो वरोत्तमः॥ ३८॥**

**तदर्थं प्रत्ययं कर्तुमुद्यतो द्विजसत्तमः।  
यं यं चिन्तयते वश्यं तं तं हि वशमानयेत्॥३९॥**

**एवं तत्प्रत्ययं ज्ञात्वा मनसा परिकल्पितम्।  
द्वितीयो नास्ति वै लोके मत्समः पुरुषोत्तमः॥४०॥**

सूत उवाच—

**एवं हि चिन्तमानस्य पिप्पलस्य महात्मनः।  
ज्ञात्वा मानसिकं भावं सारसस्तमुवाच ह॥ ४१॥**

**सरस्तीरगतो राजन्सुस्वरं व्यञ्जनान्वितम्।  
[स्वनं](# "ड. नं तं स्वरसं। ") सौष्ठवसंयुक्तमुक्तवान्पिप्पलं प्रति॥४२॥**

**कस्मादुद्वहसे गर्वमेवं त्वं परमात्मकम्।  
सर्ववश्यात्मकीं सिद्धिं नाहं मन्ये तवैव हि॥४३॥**

**वश्यावश्यमिदं कर्म अर्वाचीनं प्रशस्यते।  
पराचीनं न जानासि पिप्पल त्वं हि मूढधीः॥ ४४॥**

**वर्षाणां तु सहस्राणि यावत्त्रीणि त्वया तपः।  
समाचीर्णं ततो गर्वं भवान्मूढ इहाऽऽगतः॥ ४५॥**

**कुण्डलस्य सुतो धीरः सुकर्मा नाम यः सुधीः।  
वश्यावश्यं जगत्सर्वं तस्याऽऽसीच्छृणु सांप्रतम्॥४६॥**

**अर्वाचीनं पराचीनं स वै जानाति बुद्धिमान्।  
लोके नास्ति महाज्ञानी तत्समः शृणु पिप्पल॥४७॥**

**न दत्तं तेन वै दानं न [ध्यानं](# "क. ख. ङ. च. छ. झ. ट. ड. ढ. ज्ञानं।") परिचिन्तितम्।  
हुतयज्ञादिकं कर्म न कृतं तेन वै कदा॥ ४८॥**

**न गतस्तीर्थयात्रायां समुपासनं न च।  
नो कदा कृतवान्विम धर्मसेवार्थमुत्तमम्॥४९॥**

**स्वच्छन्दचारी ज्ञानात्मा पितृमातृसुहृत्सदा।  
वेदाध्ययनसंपन्नः सर्वशास्त्रार्थकोविदः॥५०॥**

**यादृशं तस्य वै ज्ञानं बालस्यापि सुकर्मणः।  
तादृशं नास्ति ते ज्ञानं वृथा त्वं गर्वमुद्वहेः॥ ५१॥**

पिप्पल उवाच—

**को भवान्पक्षिरूपेण मामेवं परिकुत्सयेत्।  
कस्मान्निन्दसि मे ज्ञानं पराचीनं तु कीदृशम्॥ ५२॥**

**तन्मे विस्तरतो ब्रूहि त्वयि ज्ञानं कथं भवेत्।  
अर्वाचीनगतिं सर्वा पराचीनस्य सांप्रतम्॥ ५३॥**

**वद त्वमण्डजश्रेष्ठ ज्ञानपूर्वं सुविस्तरम्।  
किं वा ब्रह्मा च विष्णुश्च किं वा रुद्रो भविष्यसि॥ ५४॥**

सारस उवाच—

**नास्ति ते तपसो भावः फलं नास्ति श्रुतस्य वा।  
यत्त्वया परितप्तस्य तपसश्च फलं शृणु॥ ५५****॥**

**कुण्डलस्यापि पुत्रस्य बालस्यापि यथा गुणः।  
तथा ते नास्ति वै ज्ञानं पराचीनस्य तत्पदम्॥ ५६****॥**

**इतो गत्वाऽपि पृच्छ त्वं मम रूपं द्विजोत्तम।  
स वदिष्यति धर्मात्मा सर्वज्ञानं तवैव हि॥ ५७****॥**



विष्णुरुवाच—

**एवमाकर्ण्य तत्सर्वं सारसेन प्रभाषितम्।  
तं जगाम स [वेगेन](# "क. ख. ख. च. छ. झ. ढ. 'न दशारण्यं महाश्रमम्। घ ट ड 'न महात्मानं ददर्श ह।")ब्रह्मात्मानं नृपोतमः॥५८॥**

इति श्रीमहापुराणे पाद्मे भूमिखण्डे वेनोपाख्यान एकषष्टितमोऽध्यायः॥६१॥  
**आदितः श्लोकानां समष्ट्यङ्काः-६३६०  
![](../books_images/U-IMG-172978925714.png)**  
अथ द्विषष्टितमोऽध्यायः।  
**![](../books_images/U-IMG-172978925714.png)**

विष्णुरुवाच —

**कुण्डलस्याऽऽश्रमं गत्वा सत्यधर्मसमाकुलम्।  
\[[सुकर्माणं](http://॑ "एतच्चिह्नान्तर्गतः पाठः क. ख. घ ङ च छ झ ट ड ढ पुस्तकस्थः।") ततो दृष्ट्वा पितृमातृपरायणम्॥१॥**

**शुश्रूषन्तं महात्मानं गुरू सत्यपराक्रमम्।  
महारूपं महातेजं महाज्ञानसमाकुलम्\]॥२॥**

**मातापित्रोस्तु पादान्त उपविष्टं नृपोत्तम।  
महाभक्त्याऽन्वितं शान्तं सर्वज्ञानमहानिधिम्॥ ३॥**

**कुण्डलस्यापि पुत्रेण सुकर्मणा महात्मना।  
आगतं पिप्पलं दृष्ट्वा द्वारदेशे महामतिम्॥४॥**

**आसनात्तूर्णमुत्थाय अभ्युत्थानं कृतं पुनः।  
आगच्छस्व महाभाग विद्याधर महामते॥५॥**

**आसनं पाद्यमर्घ्यं च ददौ तस्मै महात्मने।  
निर्विघ्नोऽसि महाप्राज्ञ कुशलेनापि वर्तसे॥६॥**

**निरामयं च पप्रच्छ पिप्पलं च समागतम्।  
यस्मादागमनं [तेऽत्र](# "क. ख. घ. ङ. च. छ. झ. ट. ड. ढ. तेऽद्य।") तत्सर्वं प्रवदाम्यहम्॥७॥**

**वर्षाणां हि सहस्राणि यावत्त्रीणि त्वया तपः।  
तप्तमेव महाभाग सुरेभ्यः प्राप्तवान्वरम्॥८॥**

**वश्यत्वं च त्वया प्राप्तं कामचारस्तथैव च।  
तेन मत्तो न जानासि गर्व उद्वहितस्त्वया॥९॥**

**दृष्ट्वा ते चेष्टितं सर्वं सारसेन महात्मना।  
ममाभिधानं कथितं मम ज्ञानमनुत्तमम्॥१०॥**

पिप्पल उवाच—

**योऽप्यसौ सारसो विप्र सरितीरे प्रयुक्तवान्।  
सर्वज्ञानं वदेन्मां हि स च कः प्रभुरीश्वरः॥ ११॥**

सुकर्मोवाच—

**भवन्तमुक्तवान्यो वै सरित्तीरे तु सारसः।  
ब्रह्माणं तं महात्मानं विद्धि त्वं परमेश्वरम्॥ १२॥**

**अन्यत्किं पृच्छसे विप्र ब्रूहि तच्च वदाम्यहम्॥**

विष्णुरुवाच—

**एवमुक्तः स धर्मात्मा सुकर्माणमुवाच ह॥१३॥**

पिप्पल उवाच—

**त्वयि वश्यं जगत्सर्वमिति शुश्रुम भूतले।  
तन्मे त्वं कौतुकं विप्र प्रदर्शय प्रयत्नतः॥१४॥**

**पश्य [कौतुकमेवात्र](# "क. ख. घ ङ च छ झ. ट. ड, ढ. वाद्य व।") वश्यावश्यस्य कारणम्।  
तमुवाच स धर्मात्मा सुकर्मा पिप्पलं प्रति॥१५॥**

**अथ सस्मार वै देवान्सुकर्मा प्रत्ययाय वै।  
इन्द्राद्या लोकपालांश्च देवांश्चाग्निपुरोगमान्॥१६॥**

**समागताः समाहूता नागविद्याधरास्तथा।  
सुकर्माणं ततः [प्रोचुस्ते](# "क. ख. घ. ङ झ. ट. ड. ढ. प्रोचुर्देवाश्चामिपुरोगमाः। क।") सर्वेऽपि समागताः॥  
कस्मात्स्मृतास्त्वया विप्र भवांस्तत्कारणं वद॥१७॥**



सुकर्मोवाच—

**अयं मे ह्यतिथिः प्राप्तो विद्याधरो हि पिप्पलः।  
मामेवं भाषते प्राज्ञो विश्ववश्यस्य कारणम्॥ १८॥**

**प्रत्ययार्थे समाहूता अस्यैव च महात्मनः।  
स्वं स्वं स्थानं प्रगच्छध्वमित्युवाच सुरान्प्रति॥ १९॥**

**तमूचुस्ते ततो देवाः सुकर्माणं महामतिम्।  
अस्माकं दर्शनं विप्र विफलं नैव जायते॥२०॥**

**वरं वरय भद्रं ते मनसा यद्धि रोचते।  
तत्प्रदद्मो न संदेहस्त्वेवमूचुः सुरोत्तमाः॥२१॥**

**भक्त्या प्रणम्य तान्देवान्वरं ब्रूते द्विजोत्तमः।  
अचलां दत्त देवेन्द्रा सुभक्ति भावसंयुताम्॥  
मातापित्रोश्च मे नित्यमेतद्वरमनुत्तमम्॥२२॥**

**\[[पिता](http://॑ "एतच्चिह्नान्तर्गतः पाठः क. ख. ङ च छ झ. ड ढ पुस्तकस्थः। ") मे वैष्णवं लोकं प्रयात्वेतद्वरोत्तमम्।  
तद्वन्माता च देवेशा वरमन्यं न याचये॥\] ॥२३॥**

देवा ऊचुः—

**पितृभक्तोऽसि[विप्रेन्द्र](# "ड. न्द्र भक्त्या ते संभ।") सुभक्तिस्ते भवत्विह।  
सुकर्मञ्श्रूयतां वाक्यं प्रीत्या युक्ताः सदैव ते॥ २४॥**

**एवमुक्त्वा गता देवाः स्वर्लोकं नृपनन्दन।  
सुकर्मणैवमाश्चर्यं तस्याग्रे परिदर्शितम्॥ २५॥**

**दृष्टं तु पिप्पलेनापि कौतुकं महदद्भुतम्।  
तमुवाच स धर्मात्मा पिप्पलः कुण्डलात्मजम्॥ २६॥**

**अर्वाचीनं त्विदं रूपं पराचीनं च कीदृशम्।  
प्रभावमुभयोश्चैव वदस्व वदतां वर॥२७॥**

सुकर्मोवाच —

**अर्वाचीनस्य रूपस्य लिङ्गमेव वदामि ते।  
येन लोकाः प्रमोह्यन्त इन्द्राद्याः सचराचराः॥२८॥**

**अयमेष जगन्नाथः सर्वगो व्यापकः परः।  
अस्य रूपं न दृष्टं हि केनाप्येव हि योगिना॥ २९॥**

**श्रुतिरेव वदत्येवं न वक्तुं शक्यतेऽपि सः।  
अपादो ह्यकरोऽनासो ह्यकर्णो मुखवर्जितः॥३०॥**

**सर्वे पश्यति वै कर्म कृतं त्रैलोक्यवासिनाम्।  
तेषामुक्तमकर्णश्च स शृणोति [सुशान्तिदः](# "क. ख. च. सुसाक्षिकः। ड. ससाक्षिकः।")॥ ३१॥**

**गतिहीनो व्रजेत्सोऽपि सर्वत्र परिदृश्यते।  
पाणिहीनः पादहीनः कुरुते च प्रधावति॥  
सर्वत्र दृश्यते विश्वव्यापकः पादवर्जितः॥ ३२॥**

**यं न पश्यन्ति देवेन्द्रा मुनयस्तत्त्वदर्शिनः।  
स च पश्यति तान्सर्वान्सत्यासत्यपदे स्थितः॥ ३३॥**

**व्यापकं विमलं [सिद्धं](# "क. ख. ङ. च. छ. झ. ढ. द्वं श्रुतिराख्याति निश्चितम्।") सिद्धिदं [सर्वनायकम्](# "ट. दर्शनात्मकम्।")।  
यं जानाति महायोगी व्यासो धर्मार्थकोविदः॥ ३४॥**

**तेजोमूर्तिः स चाऽऽकाशमेकवर्णमनन्तकम्।  
व्यासश्चैव विजानाति मार्कण्डेयश्च तत्पदम्॥ ३५॥**

**पराचीनं प्रवक्ष्यामि शृणुष्वैकाग्रमानसः।  
यदाऽऽहृत्य स भूतात्मा स्वयमेव प्रजापतिः॥ ३६॥**

**अप्सु शय्यां समाश्रित्य शेषभोगास्थितः प्रभुः।  
तमाश्रित्य स्वपित्येको बहुकालं [जनार्दनः](# "ड. नः। मायान्ध।")॥ ३७॥**

**जलान्धकारसंतप्तो मार्कण्डेयो महामुनिः।  
स्थानमिच्छन्स योगात्मा निर्विण्णो भ्रमणेन सः॥ ३८॥**

**भ्रममाणः स ददृशे शेषपर्यङ्कशायिनम्।  
सूर्यकोटिप्रतीकाशं दिव्याभरणभूषितम्॥३९॥**

**दिव्यमाल्याम्बरधरं सर्वव्यापिनमीश्वरम्।  
[योगनिद्रां](# "ञ. निद्रा च तत्कान्ता श।") गतं कान्तं [शङ्खचक्रगदाधरम्](# "ञ. धरा। एकाकिनी म।")॥४०॥**

**एका नारी महाकाया कृष्णाञ्जनचयोपमा।  
दंष्ट्राकरालवदना भीमरूपा द्विजोत्तम॥४१॥**

**तयोक्तोऽसौ मुनिश्रेष्ठो मा भैरिति महामुनिः।  
पद्मपत्रं सुविस्तीर्णं पञ्चयोजनमायतम्॥४२॥**

**तस्मिन्पत्रे महादेव्या मार्कण्डेयो महामुनिः।  
संनिवेश्य सुखेनापि नास्त्यत्र च भयं तव॥ ४३॥**

**तामुवाच स योगीन्द्रः का त्वं भवसि भामिनि।  
\[[पृष्ठैवं](http://॑ "अ. पुस्तक एवेदम्।") मुनिना देवी सादरं प्राह भूसुर \]॥ ४४॥**



**नागभोगस्य पर्यङ्क्ते यः शयीत स केशवः।  
अस्याहं वैष्णवी शक्तिः [कालरात्रिरिह](# "क. ख. घ. ङ. च. छ. झ. ट. ड. ढ. रित्युच्यते। मा।") द्विज॥ ४५॥**

**मामेवं विद्धि बिप्रेन्द सर्वमायासमन्विताम्।  
महामाया पुराणेषु जगन्मोहाय कीर्तिता॥४६॥**

**इत्युक्त्वा सा गता देवी अन्तर्धानं हि पिप्पल।  
तस्यां देव्यां गतायां तु मार्कण्डेयो ह्यपश्यत॥४७॥**

**तस्य नाभ्यां समुत्पन्नं पङ्कजं हाटकप्रभम्।  
तस्माज्जज्ञे महातेजा ब्रह्मा लोकपितामहः॥ ४८॥**

**तस्माद्धि जज्ञिरे लोकाः सर्वे स्थावरजङ्गमाः।  
इन्द्राद्या लोकपालाश्च देवाश्चाग्निपुरोगमाः॥ ४९॥**

**\[[अर्वाचीनं](http://॑ "एतच्चिह्नान्तर्गतः पाठः क. ख. घ. ङ. च. छ. झ. ट. ड. ढ. पुस्तकस्थः।") स्वरूपं तु दर्शितं हि मया नृप।  
अर्वाचीनः शरीरोऽयं पराचीनो निराश्रयः॥ ५०॥**

**यदा स दर्शयेत्कायं कायरूपा भवन्ति ते।  
अर्वाचीनास्ततः सर्वे ब्रह्माद्याः पिप्पलाखिलाः॥ ५१॥**

**\[[अर्वाचीना](http://॑ " एतच्चिह्नान्तर्गतः पाठः क. ख. घ ङ. च. छ. झ. ट. ड. ढ. पुस्तकस्थः। ") अमी लोका ये भवन्ति जगत्त्रये\]।  
पराचीनः स विश्वात्मा यं प्रपश्यन्ति योगिनः॥५२॥**

**मोक्षरूपं परं स्थानं परब्रह्मस्वरूपकम्।  
अव्यक्तमक्षरं हंसं शुद्धं सिद्धिसमन्वितम्॥५३॥**

**पराचीनस्य यद्वृत्तं विद्याधर तवाग्रतः।  
सर्वमेव समाख्यातमन्यत्किं ते वदाम्यहम्॥५४॥**

विद्याधर उवाच—

**कस्मादेतन्महाज्ञानमुद्भूतं तत्र सुव्रत।  
अर्वाचीनगतिं [विद्वान्पराचीनगतिं](# "ख. विद्यात्परा") तथा॥५५॥**

**त्रैलोक्यस्य परं ज्ञानं [त्वय्येवं](# "घ ट ड य्येव प।") परिवर्तते।  
तपसो नैव पश्यामि परां निष्ठां हि सुव्रत॥  
स्वप्रभावं वदस्वैवं केन ज्ञानं तवाखिलम्॥५६॥**

सुकर्मोवाच—

**एतदेव न जानामि न कृतं कायशोषणम्।  
यजनं याजनं धर्मं न ज्ञानं तीर्थसाधनम्॥५७॥**

**न मया साधितं चान्यत्पुण्यं किंचित्सुकर्मजम्।  
स्फुटमेकं प्रजानामि पितृमातृप्रपूजनम् ॥५८॥**

**उभयोस्तु स्वहस्तेन [मातापित्रोश्च](# "घ ट. ड. श्व तत्पर। पा।") पिप्पल।  
पादप्रक्षालनं पुण्यं स्वयमेव करोम्यहम्॥५९॥**

**अङ्गसंवाहनं स्नानं भोजनादिकमेव च।  
[त्रिकोलोपासनं](# "क. ख. ङ. च. छ. झ. ढ. 'काले ध्यानसंलीनः सा।") भीतः साधयामि दिने दिने॥ ६०॥**

**पादोदकं तयोश्चैव मातापित्रोर्दिने दिने।  
भक्त्या भावेन [विन्दामि](# "ख ङ. च. छ. ढ. वन्दामि।") पूजयामि स्वभावतः॥ ६१॥**

**गुरू मे जीवमानौ तौ यावत्कालं हि पिप्पल।  
तावत्कालं तु मे लाभो ह्यतुलश्च प्रजायते॥ ६२॥**

**त्रिकालं पूजयाम्येतौ भावशुद्धेन चेतसा।  
स्वच्छन्दलीलासंचारी वर्ताम्येवं हि पिप्पल॥ ६३॥**

**किं मे चान्येन तपसा किं मे कायस्य शोषणैः।  
किं मे सुतीर्थयात्राभिरन्यैः पुण्यैश्च सांप्रतम्॥६४॥**

**मखानामेव सर्वेषां यत्फलं प्राप्यते [बुधैः](# "क, ख. ङ. च. छ. झ. ढ. द्विजैः।")।  
\[[तत्फलं](http://॑ "एतच्चिह्नान्तर्गतः पाठो ङ. झ. ढ. पुस्तकस्थः।") तु मया दृष्टं पितुः शुश्रूषणादपि॥ ६५॥**

**मातुः शुश्रूषणं तद्वत्पुत्राणां गतिदायकम्।  
सर्वधर्मस्य सर्वस्वं सारभूतं जगत्त्रये॥६६॥**

**पुत्रस्य जायते लोको मातुः शुश्रूषणादपि\]।  
पितुः शुश्रूषणे तद्वमहत्पुण्यं प्रजायते॥६७॥**

**तत्र गङ्गा गया तीर्थं तत्र पुष्करमेव च।  
यत्र माता पिता तिष्ठेत्पुत्रस्यापि न संशयः॥६८॥**

**अन्यानि तत्र तीर्थानि पुण्यानि विविधानि च।  
भजन्ते तानि पुत्रस्य पितुः शुश्रूषणादपि॥ ६९॥**

**पितुः शुश्रूषणात्तस्य दानस्य तपसः फलम्।  
सत्पुत्रस्य भवेद्विप्र नान्यत्कर्म समाश्रयेत्॥ ७०॥**

**पितुः शुश्रूषणात्पुण्यं पुत्रः प्राप्नोत्यनुत्तमम्।  
सुकर्मणस्तु सर्वत्र इह चैव परत्र च॥७१॥**



**जीवमानौ गुरौ(रू) एतौ स्वमातापितरौ तथा।  
शुश्रूषते सुतो [भक्त्या](# "क. ख. घ. ङ. च. छ. झ. ट. ड. ढ. भूत्वा।") तस्य पुण्यफलं शृणु॥७२॥**

**देवास्तस्यापि तुष्यन्ति ऋषयः पुण्यवत्सलाः।  
त्रयो लोकाश्च तुष्यन्ति पितुः शुश्रूषणादिह॥७३॥**

**मातापित्रोस्तु यः पादौ नित्यं प्रक्षालयेत्सुतः।  
तस्य भागीरथीस्नानमहन्यहनि जायते॥७४॥**

**पुण्यैर्मिष्टान्नपानैर्यः पितरं मातरं तथा।  
भक्त्या भोजयते नित्यं तस्य पुण्यं वदाम्यहम्॥७५॥**

**अश्वमेधस्य यज्ञस्य फलं पुत्रस्य जायते।  
ताम्बूलैश्छादनैश्चैव पानैश्चाशनकैस्तथा॥७६॥**

**भक्त्या चान्नेन पुण्येन गुरू येनाभिपूजितौ।  
सर्वज्ञानी भवेत्सोऽपि यशः कीर्तिमवाप्नुयात्॥७७॥**

**मातरं पितरं दृष्ट्वा हर्षात्संभाषते सुतः।  
निधयस्तस्य संतुष्टा नित्यं गेहे वसन्ति च॥  
[बद्धाः](# "क. ख. ङ. च. छ. झ. ड. ढ. गावः।") सौहृदमायान्ति पुत्रस्य सुखदाः सदा॥७८॥**

इति श्रीमहापुराणे पाद्मे भूमिखण्डे वेनोपाख्याने मातापितृतीर्थमाहात्म्ये द्विषष्टितमोऽध्यायः ॥६०॥  
**आदितः श्लोकानां समष्ट्यङ्काः -- ६४४०  
![](../books_images/U-IMG-172979015614.png)**  
अथ त्रिषष्टितमोऽध्यायः।  
**![](../books_images/U-IMG-172979015614.png)**

सुकर्मोवाच—

**\[[तयोश्चापि](http://॑ "एतच्चिह्नान्तर्गतः पाठः क. ख. घ. ङ. च. छ. झ. ट. ड. ढ. पुस्तकस्थः।") द्विजश्रेष्ठ मातापित्रोश्च स्नातयोः।  
पुत्रस्यापि हि सर्वाङ्गे पतन्त्यम्बुकणा यदा॥  
सर्वतीर्थसमं स्नानं पुत्रस्यापि प्रजायते\]॥१॥**

**पतितं [क्षुधितं](# "क. ख. घ. ङ. च. छ झ. ट. ड. ढ. विकलं।") वृद्धमशक्तं सर्वकर्मसु।  
व्याधितं कुष्ठिनं तातं मातरं च तथाविधाम्॥२॥**

**उपाचरति यः पुत्रस्तस्य पुण्यं वदाम्यहम्।  
विष्णुस्तस्य प्रसन्नात्मा जायते नात्र संशयः॥३॥**

**प्रयाति वैष्णवं लोकं यदमाप्यं हि योगिभिः।  
पितरौ विकलौ दीनो वृद्धौ दुःखितमानसौ॥ ४॥**

**महागदेन संतप्तौ परित्यजति पापधीः।  
स पुत्रो नरकं याति दारुणं कृमिसंकुलम्॥५॥**

**वृद्धाभ्यां यः समाहूतो गुरुभ्यामिह सांप्रतम्।  
न प्रयाति सुतो भूत्वा तस्य पापं वदाम्यहम्॥ ६॥**

**विष्ठाशी जायते [मूढोऽमेध्यभोजी](# "क. ङ. च. छ. ड. ढो ग्रामघ्राणी न।") न संशयः।  
यावज्जन्मसहस्रं तु पुनः श्वानोऽभिजायते॥ ७॥**

**पुत्रगेहे स्थितौ मातापितरौ वृद्धकौ [तथा](# "घ. था। आत्मना भुज्यते तत्र प्रथमं मिष्टमेव सः। मू।")।  
स्वयं ताभ्यां विना भुक्त्वा प्रथमं जायते घृणिः॥ ८॥**

**मूत्रं विष्ठां च भुञ्जीत यावज्जन्मसहस्रकम्।  
कृष्णसर्पो भवेत्पापी यावज्जन्मशतत्रयम् ॥९॥**

**मातरं पितरं वृद्धमवज्ञाय [प्रवर्तते](# "छ. ते। ग्राहोऽपि। ट. 'ते। गर्भे बिजा। ड. ते। ग्रहोऽपि।")।  
गृधोऽपि जायते दुष्टो जन्मकोटिशतैरपि॥१०॥**

**पितरौ कुत्सते पुत्रः कटुकैर्वचनैरपि।  
स च पापी भवेद्व्याघ्रः [पश्चाद्दुःखी](# "घ. ट. पश्चाद्दुष्टः। ड. परभक्षः। ङ. ढ. पश्चादृक्षः।") प्रजायते॥११॥**

**मातरं पितरं पुत्रो न नमस्यति पापधीः।  
कुम्भीपाके वसेत्तावद्यावद्युगसहस्रकम्॥१२॥**

**नास्ति मातुः परं तीर्थं पुत्राणां च [पितुस्तथा](# "ड. या। तारणाय हि पापाश्च सेवेदत्र प।")।  
नारायणसमावेताविह चैव परत्र च॥१३॥**

**तस्मादहं महाप्राज्ञ पितृदेवं प्रपूजये।  
मातरं च तथा नित्यं यथायोगं यथाहितम्॥१४॥**

**पितृमातृप्रसादेन संजातं ज्ञानमुत्तमम्।  
त्रैलोक्यं सकलं विप्र संप्राप्तं वश्यतां मम॥१५॥**



**अर्वाचीनं परं ज्ञानं पितुश्चास्य [प्रसादतः](# "क. ख. घ. ङ. छ. झ. ट. ढ. 'तः । वासुदेवस्य तस्यैव पराधीनं महामते । सं।")।  
पराचीनं च विप्रेन्द्र वासुदेवस्वरूपकम्॥ १६  
सर्वज्ञानं समुद्धतं पितृमातृप्रसादतः।  
को न पूजयते विद्वान्पितरं मातरं तथा॥ १७  
साङ्गोपाङ्गैरधीतैस्तैः श्रुतिशास्त्रसमन्वितैः।  
वेदैरपि च किं विप्र पिता येन न पूजितः॥ १८  
माता न पूजिता येन तस्य वेदा निरर्थकाः।  
यज्ञैश्च तपसा विप्रकिं दानैः किं च पूजनैः॥ १९  
प्रयाति तस्य वैफल्यं न माता येन पूजिता।  
न पिता पूजितो येन जीवमानो गृहे स्थितः ॥ २०  
एष पुत्रस्य वै धर्मस्तथा तीर्थं नरेष्विह।  
\[[एष पुत्रस्य वै मोक्षस्तथा जन्म फलं शुभम्](# "एतच्चिह्नान्तर्गतः पाठः ड. पुस्तकस्थः। ") \]॥  
एष पुत्रस्य वै यज्ञो दानमेव न संशयः॥ २१  
पितरं पूजयेन्नित्यं भक्त्या भावेन तत्परः।  
तस्य ज्ञानं समस्तं स्याद्यवुक्तं पूर्वमेव हि॥ २२  
दानस्यापि फलं लब्धं तीर्थस्यापि न संशयः।  
यज्ञस्यापि फलं तेन येन माताऽप्युपासिता॥२३  
पिता च येन वै भक्त्या नित्यमेवाप्युपासितः।  
तस्य सर्वा विप्र सिद्धा यज्ञाद्याः पुण्यदाः त्रिक्याः  
एतदर्थे मया ज्ञातं धर्मशास्त्रं श्रुतं पुरा।  
पितृभक्तिपरो नित्यं भवेत्पुत्रो हि पिप्पल॥  
तुष्टे पितरि संप्राप्तोयदुराजः पुरा सुखम्॥ २५  
\[[रुष्टे पितरि च प्राप्तं महत्पापं पुरा शृण।  
गुरुणा पौरवेणापि पित्रा शप्तेन भूतले](# "एतच्चिह्नान्तर्गतः पाठः क. ख. घ. ङ. च. छ. झ. ढ. पुस्तकस्थः।") \]॥ २६  
एवं ज्ञात्वा मया सम्यग्द्वावेतौ समुपासितौ।  
एतयोश्च प्रसादेन प्राप्तं फलमनुत्तमम्॥ २७**

**इति श्रीमहापुराणे पाये भूमिखण्डे वेनोपाख्याने त्रिषष्टितमोऽध्यायः ॥६३॥**

**आदितः श्र्लोकानां समष्टयङ्काः – ६४६७  
—————  
अथ चतुःषष्टितमोऽध्यायः।**

**—————**

**पिप्पल उवाच—**

**पितुः प्रसादभावाद्वै यवुना सुखमुत्तमम्।  
कथं प्राप्तं[सुभुक्तं](# " म. सुभक्तेन पुत्रे।") च \[[तन्मे विस्तरतो बद॥ १  
कस्मात्पापप्रभावं च](# " एतच्चिह्नान्तर्गतः पाठः क. ख. ङ. च. छ. झ. ट. ड. ढ. पुस्तकस्थः।")\] [पुत्रेण](# ".झ.पुनर्भुक्तं द्विं ।ङ. इ. रुरुभुक्तं।") तु द्विजोत्तम।  
तत्सर्वं विस्तरेणापि वद मे कुण्डलात्मज \।\।२**

**सुकर्मोवाच—**

**श्रूयतामभिधास्यामि चरित्रं पापनाशनम्।  
नहुषस्य सुपुण्यस्य ययातेश्व महात्मनः॥३  
सोमवंशात्प्रसूतो वै नहुषो मेदिनीपतिः।  
दानधर्माननेकांश्च स चकारातुलानपि॥४  
शतं चैवाश्वमेधानामियाज नृपसत्तमः।  
वाजपेयशतं चापि अन्यान्यज्ञाननेकशः \।\।५  
आत्मपुण्यप्रभावेन ऐन्द्रं लोकमवाप सः।  
पुत्रं धर्मगुणोपेतं प्रजापालं विधाय सः॥६  
ययातिं सत्यसंपनं [धर्मवीर्यं](# "धर्माचार्य।") महामतिम्।  
ऐन्द्रं पदं गतो राजा यस्य पुत्रः परंतपः॥७  
ययातिः सत्यसंपन्नः प्रजा धर्मेण पालयेत्।  
\[[स्वयमेव प्रपश्येद्यः प्रजाकर्माणि तान्यपि](# "एतच्चिह्नान्तर्गतः पाठः क. ख. ङ. च. छ. झ. ट. ड. ढ. पुस्तकस्थः।") \]॥ ८  
इयाज यज्ञान्धर्मात्मा श्रुत्वा धर्ममनुत्तमम्।  
यज्ञतीर्थादिकं सर्वं दानपुण्यं चकार सः॥  
राज्यं चकार [मेधावी](# "क. ख. घ ङ च छ झ. ट. ड. ड. ° बी सत्यधर्मेण वै तदा। या।") क्षत्रधर्मेण [पालयन्](# "म. नू। अशीतिश्च स।") ॥९**



**यावदशीतिसहस्राणि वर्षाणि नृपनन्दनः।  
\[[तावत्कालं गतं तत्र ययातेस्तु महात्मनः](# "एतच्चिह्नान्तर्गतः पाठो घ. पुस्तकस्थः।") \]॥ १०  
तस्य पुत्राश्च चत्वारस्तद्वीर्यबलविक्रमाः।  
तेषां नामानि वक्ष्यामि शृणुष्वैकाग्रमानसः॥११  
तस्याऽऽसीज्ज्येष्ठपुत्र[स्तु](# "अ.स्तु तुर्वसुवैम।") रुरुर्नाम [महाबलेः](# "अ. 'लः। अनुर्ना")।  
पुरुर्नाम द्वितीयोऽभूतृतीयः कुरुरेव च॥  
यदृश्वापि स धर्मात्मा चतुर्थो नृपनन्दन॥ १२  
\[[एवं चत्वारः पुत्राश्च ययातेस्तु महात्मनः](# "एतच्चिह्नान्तर्गतः पाठो डः. पुस्तकस्थः।") \]।  
तेजसा पौरुषेणापि पितृतुल्यपराक्रमाः॥ १३  
एवं राज्यं कृतं तेन धर्मेणापि ययातिना।  
यशः कीर्तिश्च तस्यापि त्रैलोक्ये प्रचुराऽभवत्॥ १४**

**विष्णुरुवाच—**

**एकदा तु द्विजश्रेष्ठो नारदो ब्रह्मनन्दनः।  
इन्द्रलोकं गतो द्रष्टुं देवदेवं पुरंदरम्॥ १५  
सहस्राक्षस्ततोऽपश्यद्भूताशनसमप्रभम्।  
देवो विप्रं समायान्तं सर्वज्ञं ज्ञानपण्डितम्॥ १६  
पूजितं मधुपर्काद्यैर्भक्त्या नमितकन्धरः।  
निवेश्य स्वासने पुण्ये तं पप्रच्छ महामुनिम्॥ १७**

**इन्द्र उवाच—**

**कस्मादागमनं लोकात्किमर्थमिह चाऽऽगतः।  
किं तेऽद्य सुमियं विप्र करोम्यथ [महामते](# "३ ङ. झ. ढ. महामुने।")॥१८**

**नारद उवाच—**

**देवराज कृतं सर्व भक्त्या यच्च प्रभाषितम्।  
संतुष्टोऽस्मि महाप्राज्ञ प्रश्नोत्तरं [वदाम्यहम्](# "घ ङ. छ. झ. ट. ढ. म्। सत्यलो'।")॥ १९  
महीलोकातु संप्राप्तः सांप्रतं तव मन्दिरम्।  
त्वामन्वेष्टुं समायातो दृष्ट्वा नाहुषमुत्तमम्॥ २०**

**इन्द्र उवाच —**

**सत्यधर्मेण को राजा प्रजाः पालयते सदा।  
सर्वधर्मसमायुक्तः श्रुतवाञ्ज्ञानवान्गुणी॥ २१**  
**पृथिव्यामस्ति को राजा [देवज्ञो](# "५ ड. ढ. देवयज्ञो।") ब्राह्मणप्रियः।  
ब्रह्मण्यो वेदविच्छूरो दाता यज्वा सुभक्तिमान्॥ २२**

**नारद उवाच—**

**एभिर्गुणैस्तु संयुक्तो नहुषस्याऽऽत्मजो बली।  
यस्य सत्येन वीर्येण सर्वे लोकाः [प्रतिष्ठिताः](# "ड. प्रतापिताः।")॥२३  
भवादृशो हि भूर्लोके ययातिर्नहुषात्मजः।  
भवान्स्वर्गे स चैवास्ति भूतले भूतिवर्धनः॥ २४  
पितुः श्रेष्ठो महाराज श्वमेधशतं तथा।  
वाजपेयशतं चक्रे ययातिः पृथिवीपतिः॥ २५  
[दत्तान्यनेकरूपाणि](# " ड. 'णि पुण्यानि विविधानि च। गं।") दानानि तेन भक्तितः।  
गवां लक्षसहस्राणि तथा कोटिशतानि च॥ २६  
कोटिहोमांश्चकाराथ लक्षहोमांस्तथैव च।  
भूमिदानादिकं दानं ब्राह्मणेभ्योऽददाच्च सः॥२७  
साङ्गोपाङ्गः स्वरूपो हि धर्मस्तेनैव पालितः।  
एवंगुणैः समायुक्तो ययातिर्नाहुषो भुवि॥ २८  
वर्षाणां तु सहस्राणि ह्यशीतिर्नृपनन्दनः।  
राज्यं चकार सत्येन यथावित्रि भवानिव॥ २९**

**सुकर्मोवाच—**

**एवमाकर्ण्य देवेन्द्रो नारदाच्च मुनीश्वरात्।  
समालोच्य स मेधावी संभीतो धर्मपालनात्॥ ३०  
शतयज्ञप्रभावेन नहुषेण पुरा मम।  
ऐन्द्रं पदं गृहीतं च [देवराजोऽभवत्तदा](# "८ घ.ङ, छ, झ. ट.ड ढ.वत्पुरा श ।")॥  
शचीबुद्धिप्रभावेन पदभ्रष्टो व्यजायत॥३१  
तादृशोऽयं महाराजः पितृतुल्यपराक्रमः।  
लक्ष्यते नात्र संदेहः पदमैन्द्रमवाप्स्यति॥ ३२**



**\[[येन केनाप्युपायेन तं भूपं दिवमानये](# "एतच्चिह्नान्तर्गतः पाठः क. ख. घ. ङ. च. छ. झ. ट. ड. ढ. पुस्तकस्थः।") \]।  
इत्येवं चिन्तयामास तस्माद्भीतः सुरेश्वरः॥३३  
\[[भूपालस्य नृपश्रेष्ठययातेः स महद्भयात्](# "एतच्चिह्नान्तर्गतः पाठो घ. छ. ट. पुस्तकस्थः।") \]।**  
[**तमानेतुं**](# "घ. ज. ट. ड. प्राणवायुं ।")** ततो दूतं प्रेषयामास देवराट्॥ ३४  
नाहुषाय विमानं तु [सर्वज्ञानसमन्वितः](# "क. ख. ङ. च. छ. झ. ड. ढ. सर्वकामसमन्वितम्। ट. सर्वक्रमसमन्वितम्।")।  
सारथिं मातलिं चैव विमानेन समन्वितम्॥ ३५  
गतो हि मातलिस्तत्र यत्रासौ नहुषात्मजः।  
प्रहितः सुरराजेन आनेतुं तं महामतिम्॥ ३६  
सभायां वर्तमानस्तु यथाचेन्द्रः प्रभासते।  
तथा ययातिर्धर्मात्मा स्वसभायां विराजते॥ ३७  
तमुवाच महात्मानं राजानं [सत्यभूषणम्](# "छ.ड. त्यभाषं")।  
सारथिर्देवराजस्य शृणु राजन्वचो मम॥ ३८  
प्रहितो देवराजेन सकाशं तव सांप्रतम्।  
यद्त्रूते देवराजस्तु तत्सर्वं सुमनाः कुरु॥ ३९  
आगन्तव्यं त्वयाऽद्यैव ऐन्द्रं लोकं हि नान्यथा।  
पुत्रे राज्यं विसृज्यैव कृत्वा चान्तेष्टिमात्मनः॥ ४०  
इलो राजा महातेजा बसते नहुषात्मज।  
पुरूरवा महाबाहो विप्रचित्तिः प्रतापवान्॥ ४१  
शिविर्वसति तत्रैव मनुरिक्ष्वाकुसत्तमः।  
सगरो नाम मेधावी नहुषश्च पिता तव॥ ४२  
कृतवीर्यः कृतज्ञश्च शंतनुश्च महामनाः।  
भरतो युवनाश्वश्व कार्तवीर्यो नरेश्वरः॥  
यज्ञानाहृत्य [बहुधा](# "छ.ड. त्यभाषं") मोदन्ते दिवि भूभृतः॥ ४३  
अन्ये ये चापि राजानो यज्वानः [सुमहावलाः](# "क. ख. ङ. च. छ. झ . ड. ढ . लाः। सर्वे ते दिं । ट. लाः । वसन्ति दिं ।")।  
सेव्यन्ते दिवि चेन्द्रेण मादेन्ते च स्वकर्मणा॥ ४४  
त्वं पुनः [सर्वधर्मेषु](# "क. ख . घ . च. झ. ट. ड. र्वंधर्मज्ञः सर्वधमंषु संस्थितः। सं।ङ. छ. ढ . र्वंकर्मज्ञः सर्वधर्मेषुसं स्थितः । सं ।") [](# "क. ख . ध. च. झ. ट. ड. र्वधर्मज्ञः सर्वधमंषु संस्थितः। सं।ङ. छ. ढ . बेकर्मज्ञः सर्वधर्मेषुं स्थितः । सं ।") संस्थितः सांप्रतं भुवि।  
शक्रेण सह मोदस्व स्वर्गलोके महीपते॥ ४५**

**ययातिरुवाच —**

**किं मया तत्कृतं कर्म येन प्रार्थयते भवान्।  
इन्द्रस्य देवराजस्य तत्सर्वंमे वदस्व ह॥ ४६**

**मातलिरुवाच—**

**[यावच्छतसहस्राणि](# "ड . वदं शीतिसं ।") वर्षाणि नृपनन्दन।  
दानयज्ञादिकं कर्म त्वयैव परिसाधितम्॥ ४७  
दिवं गच्छ महाराज कर्मणा तेन सांप्रतम्।  
सख्यं च देवराजेन गत्वा कुरु महामते॥ ४८  
पश्चात्मकशरीरस्य भूमौ त्यागं कुरुष्व हि।  
दिव्यं रूपं समास्थाय भुङ्क्ष्व भोगान्मनोरमान्॥ ४९  
यथा यथा कृता भूमौ यज्ञा दानं तपश्च ते।  
तथा तथा स्वर्गभोगाः प्रार्थयन्ते नरेश्वर॥ ५०**

**ययातिरुवाच —**

**येन कायेन सिध्येत सुकृतं दुष्कृतं भुवि।  
मातले तत्कथं त्यज्य गच्छेलोकमुपार्जितम्॥५१**

**मातलिरुवाच—**

**यत्रैवोपार्जितं कायं[पञ्चात्मकं](# "क. ख .ङ. च. छ.झ.ड. ढ . त्मकमिदं नृं।") मृतं नृप।  
तत्रैव [तत्परित्यज्ये](# "ङ. ढ. ज्यह्यत ऊर्ध्वे")दिव्येनैव व्रजन्ति ते॥ ५२  
ईश्वरा मानवाः सर्वे पापपुण्यप्रसाधकाः।  
तेऽपि कार्यं परित्यज्य अधः स्वर्गं व्रजन्ति च॥ ५३**

**ययातिरुवाच —**

**पञ्चात्मकेन कायेन सुकृतं दुष्कृतं नराः।  
उत्पाद्यैव प्रयान्त्येव अंन्यद्रूपं च मातले॥ ५४  
को विशेषो हि धर्मज्ञ भूमौ कायंपरित्यजेत्।  
पापपुण्यप्रभावाद्वै कायस्य पतनं भवेत्॥ ५५**



**दृष्टान्तो दृश्यते सूत [प्रत्यहं](# "१ क. ख. घ. ङ. च. छ. झ. ट. ड. ड. प्रत्यक्ष।") मर्त्यमण्डले।  
विशेषं नैव [पश्यामि](# "ङ. उ. 'मि पापपुं।") धर्मपुण्यस्य चाधिकम् ॥ ५३  
सत्यधर्मादिकं पुण्यं येन कायेन मानवः।  
[संमर्जयति](# "घ ट स सर्जति ततो म।") वै मर्त्यस्तं कस्माद्विप्रसर्जयेत्॥ ५७  
आत्मा कायश्च द्वावेतौ मित्ररूपानुभावपि।  
कायंमित्रं परित्यज्य आत्मा [याति](# "४क. ख. घ. च. छ. श. ट. ड. ड. °ति स निश्चितः। मा। ङ. उ. °ति सुनिश्वितः। मां।") सुनिश्चितम् ५८**

**मातलिरुवाच—**

**सत्यमुक्तं त्वया राजन्कायंत्यक्त्वा प्रयाति सः।  
संबन्धो नास्ति तेनापि समं कायेन चाऽऽत्मनः॥ ५९  
यस्मात्पश्ञ्चस्वरूपोऽयं संधिजर्जरितस्तदा।  
जरया पीड्यमानस्तु स जीवं त्यक्तुमिच्छति॥ ६०  
जरादोषप्रभग्नेच तत्र स्थातुं [स](# "छ. प्रजायते। ")नेच्छति।  
आकुलव्याकलो भूत्वा जीवं त्यक्त्वा प्रयाति सः ६१  
सत्येन धर्मपुण्यैश्च दानैर्नियमसंयमैः।  
अश्वमेधादिभिर्यज्ञैस्तीर्यैः संयमनैस्तथा ॥६२  
सुकृतैश्चैव पुण्यैश्च जरा नैव प्रबाधते।  
पातकैश्च महाराज पचते कायमेव सा॥ ६३**

**ययातिरुवाच—**

**कस्माज्जरा समुत्पना कस्मात्कायं प्रपीडयेत्।  
मम विस्तरतः मूत वक्तुमर्हसि सत्तम ॥ ६४**

**मातलिरुवाच—**

**हन्त ते वर्णयिष्यामि जरायाः परिकारणम्।  
यस्माच्चैवं समुद्भूता कायमध्ये नृपोत्तम॥ ६५  
पञ्चभूतात्मकः कायो विषयैः पञ्चभिर्वृतः।  
यमात्मा त्यजते राजन्स कायः परिधक्ष्यते ॥ ६६  
वह्निना दीप्यमानस्तु सरसः प्रज्वलेनृप।  
तस्माद्विजायते धूमो धूमान्मेघश्व जायते ॥ ६७  
मेघात्प्रवर्तते चाम्भस्ततः पृथ्वी प्रजायते।  
ऊर्ध्वमायाति सा पृथ्वी यथा नारी रजस्वला ॥ ६८  
तस्मात्प्रजायते गन्धो गन्धाद्रसो नृपोत्तम।  
रसात्प्रभवते चान्नमन्नाच्छुक्रं न संशयः ॥ ६९  
शुक्राद्धि जायते कायः कुरूपः काय एव च।  
यथा पृथ्वी सृजेद्गन्धान्रसैश्वरति [भूतले](# "ड. भूषते।") ॥७०  
तथा कायश्वरेन्नित्यं रसाधारो हि सर्वशः।  
गन्धश्चजायते तस्माद्वधाद्रसो भवेत्पुनः॥ ७१  
तस्माज्जज्ञे महावह्निर्दृष्टान्तं पश्य भूपते।  
यथा काष्ठाद्भवेद्वह्निः पुनः काष्ठं प्रकाशयेत् ॥ ७२  
कायमध्ये रसादग्निस्तद्वदेव प्रजायते।  
तत्र संचरते नित्यं कायंपुष्णाति भूपते ॥ ७३  
यावद्रसस्य चाऽऽधिक्यं तावज्जीवः प्रशान्तिमान्।  
चरित्वा तादृशं वह्निः क्षुधारूपेण वर्तते ॥७४  
अन्नमिच्छत्यसौ तीव्रः पयसा च समन्वितम्।  
प्रदा (घा) नं लभते चान्नमुदकं चापि भूपते॥ ७५  
शोणितं चरते वह्निस्तद्वद्वीर्यं न संशयः।  
यक्ष्मरोगो भवेत्तस्मात्सर्वकायप्रणाशकः ॥ ७६  
रसाधिक्यं भवेद्राजमथ वह्निः प्रशाम्यति।  
रसेन पीड्यमानस्तु ज्वररूपोऽभिजायते ॥ ७७  
ग्रीवापृष्ठं कटिं पायुं सर्वास्वेव तु संधिषु।  
आरुध्य तिष्ठते वह्निः काये वह्निः प्रवर्तते ॥ ७८  
तस्याऽऽधिक्यं चरेत्रित्यं कार्यं पुष्णाति संमतः।  
रसस्तु वृद्धिमायाति बलरूपो भवेत्तदा॥ ७९  
अतिरिक्तो बलेनैव वीर्यान्मर्माणि चालयेत्।  
तेनैव जायते [कामः](# "७ क. ख. ङ. च. छ. झ. ट. ड. ड. मः शस्यरूपो भवेन्नृप। स।")शोषवान्पुरुषो भवेत् ॥ ८०  
स कामाग्निः समाख्यातो बलनाशकरो नृप।  
मैथुनस्य प्रसङ्गेन विनाशत्वं कलेवरे ॥ ८१  
नारीणां संश्रयेत्पाणी पीडितः कामवह्निना।  
मैथुनस्य प्रसङ्गेन मूर्छते मर्म कृन्तति ॥ ८२  
तेजोहीनो भवेत्कायो बलहीनश्च जायते ॥ ८३  
बलहीनो यदा स्याद्वै दुर्बलो [वह्निनेरितः](# "८ क. ख. च. छ. स. हिपीडितः।")।  
\[\*स वह्निः प्रचरेत्कायः (ये) शोणितं शुक्रमेव च ८४**

\* क. ख. ङ. च. छ. झ. ड. ढ. पुस्तकस्थमेतत्।



**शुक्रशोणितयोर्नाशाच्छ्रन्यदेहो विजायते।  
अतीब जायते वायुः प्रचण्डो दारुणाकृतिः॥  
विवर्णो दुःखसंतप्तः शून्यबुद्धिस्ततो भवेत् \]॥ ८५  
दृष्टा श्रुता च या नारी तञ्चित्तो भ्रमते सदा।  
तृप्तिर्न जायते काये \[\*लोलुपे चित्तवर्त्मनि॥ ८६  
विरूपश्च सुरूपश्च ध्यानान्मध्ये प्रजायते।  
बलहीनो यदा [कामी](# "ड. विषयो।") मांसशोणितसंक्षयात्॥ ८७  
पलितं जायते\] काये नाशिते कामवह्निना।  
तस्मात्संजायते कामी वृद्धो भूत्वा दिने [दिने](# "ड. ने। स्मरते चिन्तितां नां।")॥ ८८  
सुरते चिन्तते नारीं यथा वार्धुषिको नरः।  
तथा तथा भवेद्धानिस्तेजसोऽस्य नरेश्वर॥ ८९  
तस्मात्प्रजायते कामो नाशरूपो न संशयः।  
[प्राणिनां](# "क. ख. घ. ङ. च. छ. झ. ट. ड. ढ. नां क्षयरू।") कालरूपेण ज्वरो भवति दारुणः॥ ९०  
स्थावरा जङ्गमाः सर्वे ज्वरेण परिपीडिताः।  
नाशमायान्ति ते [सर्वे](# "ड. र्वे कामपीडासुदुःखिताः।") बहुपीडाप्रपीडिताः॥ ९१  
अनेन विधिना जीर्णमन्यत्किं ते वदाम्यहम्।  
एवमुक्तो महाप्राज्ञो मातलिं वाक्यमब्रवीत्॥ ९२**

**इति श्रीमहापुराणे पाद्मे भूमिखण्डे वेनोपाख्याने मातापितृतीर्थकथने चतुःषष्टितमोऽध्यायः॥ ६४॥  
आदितः श्लोकानां समष्ट्यङ्काः-६५२९  
————  
अथ पञ्चषष्टितमोऽध्यायः।  
————**

**ययातिरुवाच —**

**धर्मस्य रक्षकः काय मातले आत्मना सह।  
नाकमेष न प्रयाति तन्मे त्वं कारणं वद॥ १**

**मातलिरुवाच—**

**पञ्चानामपि भूतानां संगतिर्नास्ति भूपते।  
आत्मना [सह](# "ङ झ. ढ. ह वर्तन्ते संगत्या नैव पश्च ते। ") भद्रं ते संगत्या नैव वर्तते॥ २  
सर्वेषां [नात्र](# "क. ख. ङ. च. झ. उ. तत्र। ट. चात्र।") संघातः [कायग्रामे](# "ग. घ. छ. ज. झ. ड. ढ. मे न व। ") प्रवर्तते। **  
**जरया पीडिताः सर्वे स्वं स्वं स्थानं प्रयान्ति ते॥ ३  
रसाधिका स्यात्पृथिवी सा राजन्परिकभ्यते।  
रसैः क्लिन्ना ततः पृथ्वी मृदुत्वं याति भूपते॥ ४  
भिद्यते पिपीलिकाभिर्मूषिकाभिस्तथैव सा।  
छिद्राण्येव प्रजायन्ते वल्मीकाच महोदराः॥ ५  
तद्वत्काये प्रजायन्ते गण्डमाला विचर्चिकाः।  
क्रिमिभिर्भिद्यमानश्च काय एष \[+नरोत्तम॥ ६  
गुल्मास्तत्र प्रजायन्ते सद्यः पीडाकरास्तदा।  
एभिर्दोषैः समायुक्तः कायोऽयं नहुषात्मज॥ ७  
कथं प्राणसमायोगादिवं याति\] नरेश्वरः।  
[काये](# "ड. कायः।") पार्थिवभागोऽयं समानार्थः [प्रतिष्ठितः](# "क. ख. च. प्रकल्पितः।")॥  
न कायः स्वर्गमायाति यथा पृथ्वी तथा स्थितः।  
एवं ते सर्वमाख्यातं दोषो वै पार्थिवस्य हि॥ ९**

**इति श्रीमहापुराणे पाद्मे भूमिखण्डे वेनोपाख्याने मातापितृतीर्थकथने पञ्चषष्टितमोऽध्यायः॥ ६५॥  
आदितः श्लोकानां समष्ट्यङ्काः - ६५६८  
————  
अथ षट्षष्टितमोऽध्यायः।  
————**

**ययातिरुवाच—**

**पापाश्च पवते कायो धर्माच्च शृणु मातले।  
विशेषं नैव पश्यामि पुण्यस्यापि महीतले। १**

\*क. ख. ग. घ. ङ. च. छ. झ. ट. ड. ढ. पुस्तकस्थमेतत्।  
+ एतच्चिहान्तर्गतोऽयं पाठो घ. ट. ड. पुस्तकस्थः।



**पुनः प्रजायते कायो यथा हि पतनं पुरा।  
कथमुत्पद्यते[देहस्तन्मे](# " क. ख. ङ. च. छ. झ. ढ. °न्मे विस्तरतो व°। ") त्वं कारणं वद॥ २**

**मातलिरुवाच—**

**अथ नारकणां पुंसामधर्मादेव [केवलात्](# "ङ. °त्। लक्ष्यमा°।")।  
क्षणमात्रेण भूतेभ्यः शरीरमुपजायते॥ ३  
तद्वद्धर्मेण चैकेन [देवानामौपपदिकम्](# "म. °पादुक°। ")।  
सद्यः प्रजायते दिव्यं शरीरं भूतसारतः॥ ४  
कर्मणा व्यतिमिश्रेण यच्छरीरं महात्मनाम्।  
[तद्रूपपरिमाणेन](# "क. ख. घ ङ. च. छ. झ. ट. ङ. तद्भूतप°।") विज्ञेयं हि चतुर्विधम्॥ ५  
उद्भिज्जाः स्थावरा ज्ञेयास्तृणगुल्मादिरूपिणः।  
कृमिकीटपतङ्गायाः स्वेदजा [नाम](# "ङ. नाभिदे°।") देहिनः॥ ६  
अण्डजाः पक्षिणः सर्वे नक्रा मत्स्याश्च भूपते।  
जरायुजाश्च विज्ञेया मानुषाः सचतुष्पदाः॥ ७  
तत्र सिक्ता जलैर्भूमिरन्नऊष्माऽभिजायते।  
वायुना धम्यमाना च क्षेत्रे बीजं प्रवर्तते॥८  
[यथा](# "ङ. °था तु कामिनीयोनिः संसिक्ता रेतसा। ")तप्तान बीजानि संसिक्तान्यम्भसा पुनः।  
[ऊष्मणा](# "ञ. उष्मतां।") च मृदुत्वं च मूलभावं प्रयाति च॥ ९  
तन्मूलादङ्कुरोत्पत्तिरङ्कुरात्पर्णसंभवः।  
पर्णान्नालं ततः काण्डं तत्काण्डात्प्रभवः पुनः॥ १०  
प्रभवाच भवेत्क्षीरं क्षीरात्तण्डुलसंभवः।  
तण्डुलाच्च ततः पकात्सृजन्त्यौषधयस्तदा॥ ११  
यवाद्याः [शार्लिसंपूर्वाः](# "क. ख. ङ. च. छ. झ. ड. °लिपर्यन्ताः श्रे°। ") [श्रेष्ठास्तत्र](# "क. ख. ङ च छ झ. ढ. श्रेष्ठाः सप्तद°।") दश स्मृताः।  
ओषध्यः फलसारा याः शेषाः शुद्धाः प्रकीर्तिताः १२  
[ऐतास्तृणा](# "क. ख. ङ. च. छ. झ. ढ. एता लृ ना म। ट. एताः पुनर्मर्दि।") मर्दिताश्च मुनिभिः पूर्व संस्कृताः।  
शूर्पोलूखलपात्राद्यैः स्थालिकोदकवह्निभिः॥ १३  
षड्रिधा हि स्वभेदेन परिणामं व्रजन्ति ताः।  
अन्योन्यरससंयोगादनेकस्वादतां गताः॥ १४  
भक्ष्यं [भोज्यं](# "घ. ज. ट. ड. °ज्यं च पेयं च लेह्यं चोष्यं च पिच्छलम्। ता°। ") पेयलेह्यंचोष्यं खाद्यं च भूपते।  
तासां भेदाः षडङ्गाश्चमधुराद्याथ षड्गुणाः॥ १५  
तदन्नंपिण्डकवलैर्ग्रासैर्भुक्तं च देहिभिः।  
अन्तःस्थूलाशये [सर्वप्राणान्स्थापयति](# "ग. सर्वे प्रा°।") क्रमात्॥ १६  
[अपभुक्तमाहारं](# " म. °रं परायुः।") स वायुः कुरुते द्विधा।  
संप्रविश्यानमध्ये तु पकं कृत्वा पृथग्गुणम्॥ १७  
अग्नेर्मूर्ध्नि जलं स्थाप्यं तदनं च जलोपरि।  
जलस्याधः स्वयं प्राणः कोष्ठाग्निं धमते शनैः॥ १८  
वायुना धम्यमानोऽभिरत्युष्णं कुरुते जलम्।  
तदममुष्णयोगेन समन्तात्पच्यते पुनः॥ १९  
द्विधा भवति [तत्पर्क](# "क. ख. ङ. च. छ. झ. ढ. °क्वपृथक्कीटंपृ°।") कीटं चापि पृथग्रसम्।  
मलैर्द्वादशभिः कीटं भिन्नदेहाद्वहिर्त्रजेत्॥ २०  
[कर्णाक्षिनासिकाजिहादन्तोष्ठमजनं](# "घ. ड. °न्तोच्छिष्टमलं गु°।") गुदम्।  
मलान्स्रवेत्कप (फ) स्वेदो (दौ) विण्मूत्रं द्वादश [स्मृताः](# "क. ख. घ. ङ. च. छ. झ. ट. ड. ढ °ताः। हृत्पारौ प्र°।")॥ २१  
ताभ्यां वै प्रतिबद्धाश्व सर्वा नाड्यः समन्ततः।  
तासां मुखे ततः सूक्ष्मं प्राणः स्थापयते रसम्॥ २२  
रसेन तेन नाडीस्ताः प्राणः पूरयते पुनः।  
संतर्पयन्ति ता नाड्यः पूर्णा देहं समन्ततः॥ २३  
ततः स नाडीमध्यस्थः श(शा) रीरेणोष्मणा रसः।  
पच्यते पच्यमानस्य भवेत्पाकद्वयं पुनः॥ २४  
त्वङ्मांसास्थि मज्जा मेदो रुधिरं च प्रजायते।  
रक्ताल्लोमानि मांसं च केशाः स्नायुश्च मांसतः॥ २५  
स्नायोर्मज्जा तथाऽस्थीनि [वसा](# "१७ क. स. च. छ. झ. नखा। घ. ज. ट. ड. ततो।") मज्जास्थिसंभवा।  
मज्जाकारेण वै कल्पं शुक्रं च प्रसवात्मकम्॥२६  
इति द्वादश अन्नस्य परिणामाः प्रकीर्तिताः।  
शुक्रेऽन्नस्य परीणामः शुक्राद्देहस्य संभवः॥ २७  
ऋतुकाले यदा शुक्रं निर्दोषं योनिसंस्थितम्।  
तदा तद्वायुना स्पृष्टं स्त्रीरक्तमेकतां नयेत्॥ २८  
विसर्गकाले शुक्रस्य जीवः कारणसंयुतः।  
नित्यं प्रविशते योनिं कर्मभिः स्वैर्विचालितः॥ २९**



**शुक्रस्य च रक्तमेकस्थमेकाहात्कललं भवेत्।  
पञ्चरात्रेण कललं बुद्बुदत्वं ततो व्रजेत्॥ ३०  
मांसत्वंमासमात्रेण पञ्चधा जायते पुनः।  
ग्रीवा शिरश्च स्कन्धश्च पृष्ठवंशस्तथोदरम् ॥ ३१  
पाणी पादौ तथा पार्श्वौ कटिर्गात्रं तथैव च।  
मासद्वयेन [सर्वाणि](# "क. ख. ङ. च. छ. झ. ड. ढ. पर्वाणि।") क्रमशः संभवन्ति च॥ ३२  
\[\*त्रिभिर्मासैः प्रजायन्ते शतशोऽङ्करसंभवाः।  
मासैश्चतुर्भिर्जायते अङ्गुल्यादि यथाक्रमम् \] ॥ ३३  
मुखं नासा च कर्णौ च मासैर्जायन्ति पञ्चभिः।  
दन्तपतिस्तथा जिह्वाजायते च [ततः](# "क. ख. ङ. च. छ. झ. ड. ढ. ततो नखाः। क°।") पुनः ३४  
कर्णयोश्च भवेच्छिद्रं षण्मासाभ्यन्तरे पुनः।  
पायुर्मेण्द्रमुपस्थं च शिश्नश्चाप्युपजायते ॥ ३५  
संधयो ये च गात्रेषु मासैर्जायन्ति सप्तभिः॥ ३६  
प्रत्यङ्गमङ्गं संपूर्णं शिरः केशसमन्वितम्।  
विभक्तावयवं स्पष्टं पुनर्मासाष्टमेव (?) च ॥ ३७  
पञ्चात्मकसमायुक्तः परिपक्वशरीरकः।  
मातुराहारवीर्येण षड्विधेन रसेन च ॥  
नाभिसूत्रनिबद्धेन वर्धते स दिने दिने॥ ३८  
ततः स्मृतिं लभेज्जीवः संपूर्णेऽस्मिञ्शरीरके।  
दुःखं सुखं विजानाति निद्रासुतं पुराकृतम्॥ ३९  
मृतश्चाहं पुनर्जातो जातश्चाहं पुनर्मृतः।  
नानायोनिसहस्राणि मया [द्दष्टान्यनेकेश](# "क. ल. घ. ङ. च. छ. झ. ट. ड. ट. °कधा। अ°।") ॥ ४०  
अधुना जातमात्रोऽहं प्राप्तसंस्कार एव च।  
ततः श्रेयः करिष्यामि येन गर्भे न संभवः॥४१  
गर्भस्थश्चिन्तयत्येवमहं गर्भाद्विनिःसृतः।  
अध्येष्यामि परं ज्ञानं संसारविनिवर्तकम् ॥ ४२  
अवश्यं गर्भदुःखेन महता परिपीडितः।  
जीवः कर्मवशादास्ते मोक्षोपायं विचिन्तयन्॥४३  
यथा गिरिगुहाक्रान्तः कश्चिद्दुःखेन तिष्ठति।  
तथा जरायुणा देही दुःखं तिष्ठति दुःखितः॥ ४४  
पतितः सागरे यद्वदुःखमास्ते समाकुलः।  
गर्भोदकेन सिक्ताङ्गस्तथाऽऽस्ते व्याकुलात्मकः॥ ४५  
लोहकुम्भे यथा न्यस्तः पच्यते कश्चिदग्रिना।  
गर्भकुम्भे तथा क्षिप्तः पच्यते जठराग्रिना॥ ४६  
सुचीभिरग्रिवर्णाभिर्दुर्भिन्नस्यनिरन्तरम्।  
यद्दुःखं जायते तस्य तद्र्धर्मेऽष्टगुणं भवेत् ॥ ४७  
गर्भवासात्परं वासं कष्टं नैवास्ति कुत्रचित्।  
देहिनां दुःखमतुलं सुघोरमपि संकटम् ॥ ४८  
इत्येतद्गर्भदुःखं हि प्राणिनां परिकीर्तितम्।  
चरस्थिराणां सर्वेषामात्मगर्भानुरूपतः ॥ ४९  
गर्भात्कोटिगुणं [पीडा](# " ङ. °डा योनियन्त्रनि।") यातुर्जन्मनि पीडनात्।  
संमूर्च्छितस्य जायेत जायमानस्य देहिनः॥ ५०  
इक्षुवत्पीड्यमानस्य पापमुद्गरकेण च।  
गर्भानिष्क्रममाणस्य [प्रबलैः](# "ग. घ. ज. °लैः सृति°। ") सूतिवायुभिः ॥  
जायते सुमहदुःखं परित्राणं न विदन्ति ॥ ५१  
यत्नेण पीड्यमानाः स्युर्निः[साराश्च](# " ध. ट. राश्वासितक्ष।") यथेक्षवः।  
तथा शरीरं योनिस्थं पात्यते यत्र पीडनात्॥ ५२  
अस्थिमद्वर्तुलाकारं स्नायुबन्धनवेष्टितम्।  
[रक्तमांसंवसाक्लिष्टं](# "क. ख. च छ. झ. ड. ससदालिप्तं विं।") विण्मूत्रद्रव्यभाजनम् ॥ ५३  
केशलोमनखच्छन्नं रोगायतनमुत्तमम्।  
वदनैकमहाद्वारं गवाक्षाष्टक भूषितम्॥ ५४  
ओष्ठद्वयकपाटंतु दन्तजिह्वागलान्वितम्।  
नाडी स्वेदप्रवाहं च कफपित्तपरिप्लुतम् ॥ ५५  
\[+जराशोकसमाविष्टं कालवक्त्रानले स्थितम्।  
कामक्रोधसमाक्रान्तं श्वसनैवोपमर्दितम्\] ५६  
\[\*भोगतृष्णातुरं मूढं रागद्वेषवशानुगम्\]।  
सवृत्ताङ्गं च प्रत्यङ्गंजरायुपरिवेष्टितम् ॥ ५७**

\*एतच्चिहान्तर्गतः पाठः क. ख. घ. ङ. च. छ. झ. ड. ढ. पुस्तकस्थः।  
+एतच्चिह्नान्तर्गतः पाठो घ. पुस्तकस्थः।  
\*एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः।



**संकटेनाविविक्तेन योनिमार्गेण निर्गतम्।  
[विष्णुत्ररक्तचित्रा](# "क. ख. ड. च. छ. झ. ढ. क्तसिक्ताङ्ग। ")ङ्गंषट्कौशिकसमुद्भवम्॥५८  
अस्थिपञ्जरसंघातं ज्ञेयमस्मिन्कलेवरे।  
शतत्रयं षष्ट्यधिकं पश्चपेशीशतानि तु॥ ५९  
सार्धाभिस्तिसृभिश्छत्रं समन्ताद्रोमकोटिभिः।  
शरीरं स्थूलसूक्ष्माभिर्द्दश्याद्दश्याश्च ताः स्मृताः॥ ६०  
एतावतीभिर्नाडीनां कोटिभिस्तत्समन्वितम्।  
प्रस्वेदमशुचिं ताभिरन्तरस्थं च तेन हि॥ ६१  
द्वात्रिंशद्दशनाः प्रोक्ता विंशतिश्व नखाः स्मृताः।  
पित्तस्य [कुंडवं](# "ड. कुण्डं त्रिज्ञे।") ज्ञेयं कफस्यार्धाढकं तथा॥६२  
वसायाश्च [पैलत्रिंशत्तदर्थं](# " म.बाललस्य।") [कॅललस्य](# " क. ख. ड. च. छ. झ. ढ. न्ति गिरेरिव। क। ") वा।  
वातार्बुदपलं ज्ञेयं पलानि दश मेदसः॥ ६३  
पलत्रयं महारक्तं मज्जा रक्ताच्चतुर्गुणा।  
शुक्रार्धकुडवं ज्ञेयं तदर्धं देहिनां बलम्॥ ६४  
मांसस्य चैकपिण्डेन पलसाहस्रमुच्यते।  
रक्तं पलशतं ज्ञेयं विण्मूत्रं चाप्रमाणतः॥ ६५  
इति देहगृहं राजत्रित्यन्वेष्यमात्मनः।  
अविशुद्धं विशुद्धस्य कर्मबन्धविनिर्मितम्॥ ६६  
\[\*शुक्रशोणितसंयोगाद्देह संजायते क्वचित्।  
नित्यं विण्मूत्रपूर्णश्च तेनायमशुचिः स्मृतः॥ ६७  
यथा वै विष्ठया पूर्णः (र्णोऽ) शुचिः स्यात्तु बहिर्घटः\]।  
पञ्चभिः शोध्यमानोऽपि देहोऽयमशुचिर्भवेत्॥ ६८  
यं प्राप्यातिपवित्राणि पञ्चगव्यं हवींषि च।  
अशुचित्वं क्षणाद्यान्ति कोऽन्योऽस्मादशुचिस्ततः॥ ६९  
\[\*हृद्यान्यप्यन्नपानानि यं प्राप्य सुरभीणि च।  
अशुचित्वं प्रयान्त्याशु कोऽन्यः स्यादशुचिस्ततः\]७०  
हे जनाः किं न पश्यध्वं यो निर्याति दिने दिने।  
देहातु कश्मलं पूतिस्तदाधारः कथं शुचिः॥ ७१  
देहः संसिच्यमानोऽपि पञ्चगव्यकुशाम्बुभिः।  
घृष्यमाण इवाङ्गारो निर्मलत्वं न गच्छति॥ ७२  
स्त्रोतांसि यस्य सततं प्रवहन्ति क्षणे क्षणे।  
कफमूत्राद्यत्यशुचिः स देहः शुध्यते कथम्॥ ७३  
सर्वाशुचिविलग्रस्य शरीरस्य न विद्यते।  
शुचिरेकः प्रदेशोऽपि शुचिर्न [स्याद्दतेऽपि](# "म. स्यादतें। ") वा॥ ७४  
द्दष्टा च देहस्रोतांसि मृदाऽद्भिः शोध्यते करः।  
तथाऽप्यशुचिभाजश्च न विरज्यन्ति ते नराः॥७५  
कायमगरुधूपाद्यैर्यत्नेनापि सुसंस्कृतम्।  
न जहाति स्वभावं हि श्वपुच्छमिव नामितम्॥ ७६  
यथा जात्यैव कृष्णोर्णा न शुक्ला जातु जायते।  
संशोध्यमानाऽपि तथा भवेन्मूर्तिर्न निर्मला॥७७  
[जिघ्रन्नपि](# "घ, ङ. छ. ज. झ. ट. ड. ढ. 'पिसुदु ।")स्वदुर्गन्धं पश्यन्नपि मलं स्वकम्।  
न विरज्येत लोकोऽयं पीडयन्नपि नासिकाम्॥ ७८  
अहो मोहस्य माहात्म्यं येन व्यामोहितं जगत्।  
जिघ्रन्पश्यन्स्वकान्दोषान्कायस्य न विरज्यते॥ ७९  
स्वदेहाशुचिगन्धेन यो विरज्येत मानवः।  
विरागकारणं तस्य किमन्यदुपदिश्यते॥ ८०  
सर्वमेव जगत्पूतं [देहमेवाशुचि](# "ञ. मेवशु") परम्।  
जन्मनाऽवयवस्पर्शाच्छुचिरप्यशुचिर्भवेत्॥ ८१  
गन्धलेपापनोदार्थं शौचं देहस्य कीर्तितम्।  
यस्यापि विगमात्पश्वाद्भावशुद्ध्या विशुध्यति॥ ८२  
गङ्गातोयेन सर्वेण [मृद्भा](# " घ. ट. ढ. द्वारैःशतले।")[रैर्गालेपनैः](# " १० क. ख. 'रेश्च नगोपमैः। आ मृत्योराचरशौचंभा । छ. 'रैर्नच गोमयैः। आ मृत्योराचरशौचं भा'। झ. 'रैश्च नगोपमैः। म'।")।  
मर्त्यो दुर्गन्धदेहोऽसौ भावदुष्टो न शुध्यति॥ ८३  
तीर्थस्नानैस्तपोभिश्च दुष्टत्मा न च शुध्यति।  
स्वमूर्तिः क्षालिता तीर्थे न शुद्धिमधिगच्छति॥ ८४  
अन्तर्भावप्रदुष्टस्य विशतोऽपि हुताशनम्।  
न स्वर्गो नापवर्गश्च [देहनिर्बन्धनं](# "क. ख. ङ. च. छ. झ. ढ. निर्दहनं।") परम्॥ ८५  
भावशुद्धिः परं शौचं प्रमाणं सर्वकर्मसु।  
अन्यथाऽऽलिङ्गयते कान्ता भावेन दुहिताऽन्यथा॥ ८६  
मनसो भिद्यते वृत्तिभिन्नेष्वपि च वस्तुषु।  
अन्यथैव ततः पुत्रं भावयत्यन्यथा पतिम्॥८७**

\*एतच्चिह्नान्तर्गतोऽयं पाठो ङ. छ. झ. ढ. पुस्तकस्थः।  
\*एतच्चिह्नान्तर्गतः पाठो ड. पुस्तकस्थः।



**यथा यथा स्वभावस्य [महाभागं](# " क. ख. घ. ङ. च. छ. झ. ट. ढ. गमुदाहृतम्। पं।") [मुदावहम्](# "ड. उदाहृतः। ३ च. छ. झ. ढ. त्। नाद्याद्वि।")।  
परित्यक्ता यथा भार्या भावहीना न [कामयेत्](# " च. छ. झ. ढ. त्। नाद्याद्वि।")॥ ८८  
तस्माद्विविधमन्नाद्यं भक्ष्याणि सुरभीणि च।  
[स्वभावेन](# "क. ख. ङ. च. छ. झ. ढ. अभावेन। ") नरस्तस्माद्भावः सर्वत्र कारणम्॥ ८९  
चित्त शोधय यत्नेन किमन्यैर्बाह्यशोधनैः।  
भावतः शुचिः शुद्धात्मा स्वर्गे मोक्षं च विन्दति॥ ९०  
ज्ञानामलाम्भसा पुंसः सद्वैराग्यमृदा पुनः।  
अविद्यारागविण्मूत्रलेपो नश्येद्विशोधनैः॥ ९१  
एवमेतच्छरीरं हि निसर्गादशुचि विदुः।  
अध्यात्मसारनिःसारं कदलीसारसंनिभम्॥ ९२  
ज्ञात्वैवं देहदोषं यः प्राज्ञः स शिथिलो भवेत्।  
सोऽतिक्रामति संसारं दृढग्राहीव तिष्ठति॥ ९३  
एवमेतन्महाकष्टं जन्मदुःखं प्रकीर्तितम्।  
पुंसामज्ञानदोषेण नानाकर्मवशेन च॥ ९४  
गर्भस्थस्य मतिर्याऽऽसीत्संजातस्य प्रणश्यति।  
संमूर्च्छितस्य दुःखेन योनियत्रमपीडनात्॥ ९५  
बाह्येन वायुना तस्य [मोहंसङ्गेन](# "क. ख. छ. झ. ट. हसंज्ञेन।") देहिनाम्।  
स्पृष्टमात्रेण घोरेण ज्वरः समुपजायते॥ ९६  
तेन [ज्वरेण](# "घ ड द्वारेण।") महता महामोहः प्रजायते।  
संमूढस्य स्मृतिभ्रंशः शीघ्रं संजायते पुनः॥ ९७  
स्मृतिभ्रंशात्तस्य पूर्वकर्मज्ञानसमुद्भवा।  
रतिः संजायते [पूर्णा](# "क. ख. ङ. च. छ. झ. ड.ढ.. तूर्णे।") जन्तोस्तत्रैव जन्मनि॥ ९८  
[रक्तो](# "क. ख. ङ. च. छ. ड. ढ. वको।") मूढश्चलोकोऽयमकार्ये संप्रवर्तते।  
न चाऽऽत्मानं विजानाति न परं न च दैवतम्॥ ९९  
न शृणोति परं श्रेयः सति चक्षुषि नेक्षते।  
समे पथि शनैर्गच्छन्स्खलतीव पदे [पदे](# "क. ख. ङ. च. छ. झ. ड. ढ. दे। सत्यां बुद्धौन जानाति।")॥ १००  
स्वापं सुप्तो न जहाति बोध्यमानो बुधैरपि।  
संसारे क्लिश्यते तेन नरो लोभवशानुगः॥ १०१  
गर्भस्मृतेरभावे च शास्त्रमुक्तं शिवेन [च](# "क. ख. घ. ङ. च. छ. झ. ट ड ढच। तद्दुःखकथनार्थाय। ")।  
नानादुःखविनाशाय स्वर्गमोक्षप्रसाधनम्॥ १०२  
येन त्वस्मिञ्शवेज्ञाते धर्मकर्मार्थसाधने।  
न कुर्वत्यात्मनः श्रेयस्तदत्र महदद्भुतम्॥ १०३  
अव्यक्तेन्द्रियवृत्तित्वाद्वाल्ये दुःखं महत्पुनः।  
इच्छन्नपि न शक्नोति वक्तुं कर्तुं च [सत्कृतम्](# "ड़. संस्कृतं।")॥ १०४  
[भुङ्क्ते](# "क. ख. घ. ङ. च. ड. ढ. दत्तं।") तेन महद्दुःखं [बाल्येन](# " क. स्व. घ. ङ. च. छ. झ. ड. ढ. लौल्येन।") व्याधिनाऽन्यथा।  
वाल्यरोगैश्च विविधैः पीडाबालग्रहैरपि॥ १०५  
तृइबुभुक्षापरीताङ्गः क्वचिद्गच्छति तिष्ठति।  
[विण्मुत्रमज्जनार्थ](# "ङ. छ. झ. ढ. त्रमक्षणाद्यं च।") च मोहाद्वालः समाचरेत्॥ १०६  
\[\*कौमारः कर्णवेधेन मातापित्रोश्च[लालनम्](# " क. ख. ङ. च. छ. छ.ढ. ताडनम्।")।  
अक्षराध्ययनाद्यैश्च दुःखं स्याद्नुशासनम्॥ १०७  
[अन्यत्रेन्द्रियवृत्तिश्च](# "क स्व. घ. ङ. च. झ. ढ. प्रमत्तेन्द्रियवृत्तिश्च।") कामरागप्रयोजनात्।  
रोगावृतस्य सततं कुतः सौख्यं च यौवने॥ १०८  
ईर्षया सुमहदुःखं मोहादुःखं सुजायते\]।  
तत्र स्यात्कुपितस्यैव रागो दुःखाय केवलम्॥ १०९  
रात्रौ न कुरुते निद्रां कामाभिपरिखेदितः।  
दिवा वाऽपि कुतः सौख्यमर्थोपार्जनचिन्तया॥ ११०  
व्यवायाश्रितदेहस्य ये पुंसः शुक्रबिन्दवः।  
\[\*न ते सुखाय मन्तव्याः स्त्रदेजा इव बिन्दवः \]॥ १११  
[कृमिभिः](# "क. ख. घ ङ च छ. झ. ट. ढ. 'मिभिस्ताड्य।") पीड्यमानस्य कुष्ठिनः पामरस्य च।  
कण्डूयनाभितापेन यत्सुखं स्त्रीषु तद्विदुः॥ ११२  
यादृशं मन्यते सौख्यमर्थोपार्जनचिन्तया।  
तादृशं स्त्रीषु मन्तव्यमधिकं नैव विद्यते॥ ११३  
[मर्त्यस्य](# "घ. ज. ट. गण्डस्य।") वेदना सैव यां विना चित्तनिर्वृतिः।  
ततोऽन्योन्यं पुरा प्राप्तमन्ते सैवान्यथा भवेत्॥ ११४**

\*एतच्चिह्नान्तर्गतः पाठः क. ख. घ ङ च छ झ. ड. ढ. पुस्तकस्थः।  
\*एतच्चिह्नान्तर्गतः पाठः क. ख. ङ. च.ड. ढ. पुस्तकस्यः।



**तदेवं जरया ग्रस्तमामयाव्यपि न प्रियम्।  
अपूर्ववत्स्वमात्मानं जरया [परिपीडितम्](# "१ घ. ज. ट. 'रिवारित")॥   
यः पश्यत्र विरज्येत कोऽन्यस्तस्मादचेतनः॥ ११५  
जराभिभूतोऽपि जन्तुः पत्नीपुत्रादिबान्धवैः।  
अशक्तत्वाद्दुराचारैर्भृत्यैश्च परिभूयते॥ ११६  
धर्ममर्थं च कामं च मोक्षं न जरया पुनः।  
शक्तः साधयितुं तस्माथुवा धर्म समाचरेत्॥११७  
वातपित्तकफादीनां वैषम्यं व्याधिरुच्यते।  
वातादीनां समूहेन देहोऽयं परिकीर्तितः॥  
तस्माद्व्याधिमयं ज्ञेयं शरीरमिदमात्मनः॥११८  
वातादिव्यतिरिक्तस्य [व्याधीनों](# " क. ख. ङ. च. छ. झ. ढ. नां पञ्चरस्य।") च जनस्य च।  
रोगैर्नानाविधैर्याति देही दुःखान्यनेकधा॥  
तानि च स्वात्मवेद्यानि किमन्यत्कथयाम्यहम्॥ ११९  
एकोत्तरं मृत्युशतमस्मिन्देहे प्रतिष्ठितम्।  
तत्रैकः कालसंयुक्तः शेषास्त्वागन्तवः स्मृताः॥ १२०  
ये त्विहाऽऽगन्तवः प्रोक्तास्ते प्रशाम्यन्ति भेषजैः।  
जपहोमप्रदानैश्च कालमृत्युर्न शाम्यति॥ १२१  
यदि [वाऽपमृत्युर्न](# "अ. वाऽप्यस्य मृत्युः स्यादिष्टभावादशङ्कितः। ना ।") स्याद्वै विषाणामदनं किल।  
नापैति तत्र पुरुषो ह्यपमृत्योर्विभेति सः॥ १२२  
विविधा व्याधयस्तत्र सर्पाद्याः प्राणिनस्तथा।  
विषाणि चाभिचाराश्च मृत्योर्द्वाराणि देहिनाम्॥ १२३  
पीडितं सर्वरोगाद्यैरपि धन्वन्तरिः स्वयम्।  
प्रतिकर्तुं न शक्नोति कालप्राप्तं हि नान्यथा॥ १२४  
नौषधं न तपो दानं न मन्त्रा न च बान्धवाः।  
शक्नुवन्ति परित्रातुं नरं कालेन पीडितम्॥ १२५  
रसायनतपोयज्ञयोगसिद्धिमहात्मभिः।  
अवान्तरितशान्तिः स्यात्कालमृत्युमवाप्नुयात्॥  
जायते योनिकोटीषु मृतः कर्मवशात्पुनः॥ १२६  
देहभेदेन यः पुंसां वियोगः कर्मसंक्षयात्।  
मरणं तद्विनिर्दिष्टं न नाशः परमार्थतः॥ १२७  
महातमः प्रविष्टस्य च्छिद्यमानेषु मर्मसु।  
यद्दुःखं मरणे जन्तोर्न तस्येहोपमा क्वचित्॥ १२८  
हा तात मातः कान्तेति क्रन्दत्येवं सुदुःखितः।  
मण्डूक इव सर्पेण ग्रस्यते मृत्युना जगत्॥ १२९  
बान्धवैः स परित्यक्तः प्रियैश्च परिवारितः।  
निश्वसन्दीर्घमुष्णं च मुखेन परिशुष्यते॥ १३०  
शय्यान्तः परिवृत्तश्च मुह्यते च मुहुर्मुहुः।  
संमूढः क्षिपतेऽत्यर्थ हस्तपादावितस्ततः॥१३१  
शय्यातः [पतते](# " क. ल. ङ. च. छ. झ. ढ. वाञ्छते।") भूमिं भूमेः शय्यां पुनर्महीम्।  
विवशस्त्यक्तलज्जश्व मूत्रविष्ठानुलेपितः॥१३२  
याचमानश्च सलिलं शुष्ककण्ठौष्ठतालुकः।  
चिन्तयानश्च वित्तानि कस्यैतानि मृते मयि॥ १३३  
यमदूतैर्नीयमानः कालपाशेन कर्षितः।  
म्रियते पश्यतामेवं कण्ठे घुरघुरायते॥ १३४  
जीवस्तु जन्मनैकेन देहाद्देहमिति क्रमात्।  
संप्राप्योत्तरसङ्गं च देहं त्यजति पूर्वकम्॥ १३५  
\[\*मरणात्मार्थनादुःखमधिकं हि विवेकिनाम्।\]  
[क्षणिकं](# " म. अधिकं।") मरणादुःखमनन्तं प्रार्थनाकृतम्॥ १३६  
जगतां पतिरर्थित्वाद्विष्णुर्वामनतां गतः।  
अधिकः कोऽपरस्तस्माद्यो न यात्यतिलाघवम्॥ १३७  
ज्ञातं मयेदमधुना [मृत्योरधिकमद्भुतम्।](# " घ. ट. ")  
न परं प्रार्थयेयस्तृष्णा लाघवकारणम्॥  
निसर्गात्सर्वभूतानामिति [दुःखपरंपरा](# " क. ख. ड. च. छ. झ. ढ. `रा। वर्तमानान्यती।")॥१३८  
चतुर्मासानतीतानि दुःखान्येतानि यानि च।   
[न](# "ङ. नरा न साधयन्संज्ञां ज्ञानं विघ्नन्ति तेन ते। अ।")नरः शोचयेज्जन्म न विरज्यति तेन वै॥ १३९  
अत्याहारान्महद्दुःखमनाहारान्महातुरः।  
त्रुटते भोजने कण्ठमन्यञ्चैवं कुतः सुखम्॥ १४०**

\*एतच्चिह्नान्तर्गतः पाठः क. ख. ङ. च. छ. ढ. पुस्तकस्थः।



**सुधा हि सर्व रोगाणां व्याधिः श्रेष्ठतमः स्मृतः।  
[सा](# "घ. अ. ट. सा काम्यौषधलेपेन। छ. झ. सच्छान्त्यौषधलेपेन। ")काम्पौषधलाभेन क्षणमात्रं प्रयास्यति॥ १४१  
[सुदाधिवेदना](# "छ. झ. क्षुख्याधिं।") तीव्रा निःशेषबलकृन्तनी।  
तयाऽभिभूतो म्रियते यथाऽन्यैर्व्याधिभिर्नरः॥ १४२  
आहारेऽपि हि किं सौख्यं जिहाग्रेहि प्रवर्तिनि।  
तत्क्षणादर्धकालेन कण्ठं प्राप्य निवर्तते ॥ १४३  
इति क्षुद्व्याधितप्तानामन्त्रमौषधवत्स्मृतम्।  
न तत्सुखाय मन्तव्यं परमार्थेन पण्डितैः॥ १४४  
मृतोऽयमग्रतः शेते सर्वकार्यविवर्जितः।  
तत्रापि च कुतः सौख्यं तमसा चोदितात्मनः॥ १४५  
[प्ररोधे](# "क. ङ. व. छ. झ.. प्रबोधे। म. प्रारम्भे।") हि कुतः सौख्यं कार्यैरुपहतात्मनः।  
कृषिवाणिज्यसेवाख्यगोरक्षादिपरिश्रमैः॥ १४६  
प्रातर्मूत्रपुरीषाभ्यां मध्याह्ने क्षुत्पिपासया।  
[तृप्ताः](# " ट . तृष्णा कामेन बाध्येत नि।") कामेन बाध्यन्ते निद्रया निशि [जन्तवः](# "ट. तत्वतः। ")॥ १४७  
अर्थस्योपार्जने दुःखं दुःखमर्जितरक्षणे।  
नाशे दुःखं व्यये दुःखमर्थस्यैव कुतः सुखम्॥ १४८  
चौरेभ्यः सलिलेभ्योऽग्नेः स्वजनात्पार्थिवादपि।  
भयमर्थवतां नित्यं मृत्योर्देहभृतामिव॥१४९  
स्वे यया पक्षिभिर्मासं भुज्यते श्वापदैर्भुवि।  
जले च भक्ष्यते मत्स्यैस्तथा सर्वत्र वित्तवान्॥१५०  
[विमोहयन्ति](# "ङ. छ. झ. ढ. बिमोदयन्ति।") संपत्सु तापयन्ति विपत्सु वा।  
वेदयन्त्यर्जने दुःखं कथमर्थाः सुखावहाः॥१५१  
प्रागर्थे याति चोद्विग्नः पश्चात्सर्वार्थनिः[स्पृहः](# "ङ. छ. उ. ढ. 'हः। तयोरर्थपतिर्दुःखी सुखी सर्वार्थसाधकः। है'।")।  
जन्तुरर्थागमाच्चापि सुखी स्यात्तेन दुःख्यपि॥ १५२  
हेमन्ते शिशिरे दुःखं ग्रीष्मे तापश्च [दारुणः](# "८ घ ङ. उ. 'णः। सवातातप।")।  
प्रावृष्यत्यल्पवृष्टिभ्यां कालेऽप्येवं कुतः सुखम्॥ १५३  
विवाहविस्तरे दुःखं तद्गर्भोद्वहने पुनः।  
प्रसवैरपि दुःखैश्च [दुःखं](# "९ ड. दुःखमिष्टादिकर्मतः। द । ") विष्ठादिकर्मजम्॥१५४  
दन्ताक्षिरोगे पुत्रस्य हा कष्टं किं करोम्यहम्।  
गावो नष्टाः कृषिर्भग्नाभार्या च प्रपलायिता॥ १५५  
अमी प्राघूर्णिकाः प्राप्ता भयं मे शंसिनो ग्रहाः।  
बालापत्या च मे [भार्या](# "१० क. स. ब. छ. ड. ढ. °र्या कः करिष्यति बन्धन'।") किं [करिष्यति](# "११ ङ. ष्यन्ति बान्धवाः। प्र। ") वै धनम्॥ १५६  
प्रदेयकाले कन्यायाः कीदृशश्च वरो भवेत्।  
एतच्चिन्ताभिभूतानां कुतः सौख्यं कुटुम्बिनाम्॥ १५७  
कुटुम्बचिन्ताकुलितस्य पुंसः श्रुतं च शीलं च गुणाश्चसर्वे।  
अपककुम्भे निहिता इवाऽऽपः प्रयान्ति देहेन समं विनाशम्॥१५८  
राज्येऽपि हि कुतः सौख्यं सन्धिविग्रहचिन्तया।  
पुत्रादपि भयं यत्र तत्र सौख्यं हि कीदृशम्॥ १५९  
स्वजातीयाद्भयं प्रायः सर्वेषामेव देहिनाम्।  
एकद्रव्याभिलाषित्वाच्छुनामिव परस्परम्॥१६०  
न प्रविश्य वनंकश्चिनृपः ख्यातो हि भूतले।  
निखिलं यस्तिरस्कृत्य सुखं तिष्ठति निर्भयः॥ १६१  
युद्धे बाहुसहस्रं हि पातयामास भूतले।  
श्रीमतः कार्तवीर्यस्य ऋषिपुत्रः प्रतापवान्॥ १६२  
ऋषिपुत्रस्य [रामस्य](# "म. मथ वर्ष द।") रामो दशरथात्मजः।  
जघान वीर्यमतुलमूर्ध्वगं सुमहात्मनः॥ १६३  
[जरासंधेन](# "म. अनदानस्य रामेण ते।") रामस्य तेजसा नाशितं [यशः](# "म. 'शः। जामदग्न्यप्रभावेण स।")।  
जरासंघस्य भीमेन तस्यापि [पवनात्मजः](# "म. परमात्मनः॥")॥ १६४  
[हनुमान्भरतेनापि](# "म. 'मानपि सूर्येण प्र।") प्रक्षिप्तः पतितः क्षितौ।  
निवातकवचाः सर्वे दानवा बलदर्पिताः॥ १६५  
जितवानर्जुनस्तान्वै गोपैः स च विनिर्जितः।  
सूर्यः प्रतापयुक्तो हि मेघैः संछाद्यते क्वचित् १६६  
क्षिप्यन्ते वायुना मेघा वायोर्वीर्य नगैर्जितम्।  
दह्यन्ते वह्निना शैलाः स वह्निः शाम्यते जलैः॥ १६७  
तज्जलं शोष्यते सूर्यैस्ते सूर्याः [सह](# "हचारिणा। त्रैलोक्येन स। इति कचित्पुस्तके।") वारिणा (?)।  
त्रयो लोकाः समेताश्च नश्यन्ते ब्रह्मणो दिने॥ १६८**



**ब्रह्माऽपि त्रिदशैः सार्धमुपसंहियते पुनः।  
परार्धद्वयकालान्ते शिवेन परमात्मना॥ १६९  
एवं नैवास्ति संसारे यस्य सर्वोत्तमं पदम्।  
विहायैकं जगन्नाथं
[परमात्मानमव्ययम्](# "क. ख. घ. ङ. च. झ. ड.ढ.म्। ज्ञात्वा सातिशयं सर्वमतिमानं विवर्जयेत्। ए। छ. म्। ज्ञात्वा सातिशयं सर्वमभिमानं विवर्जयेत्। ए। ट. म्। ज्ञात्वा याति शमं सर्वंप्रीतिमानो विवर्जयेत्। ए।")॥ १७०  
कालं यान्ति सुराः सर्वे प्रतिमानेन वर्जिताः।  
एवं भूते जगत्यस्मिन्कः पुनः पण्डितोऽपि वा॥१७१  
न चास्ति सर्ववित्कश्चिन्नच मूर्खश्च सर्वशः।  
यो यद्वस्तु विजानाति तत्र तत्र स पण्डितः॥ १७२  
समाधाने तु सर्वत्र प्रभावः सदृशः स्मृतः।  
स्थितस्यातिशयत्वेन प्रभावः कस्यचित्कचित्॥ १७३**

**दानवैर्निर्जिता देवास्ते देवैर्निर्जिताः पुनः।  
इत्यन्योन्यं स्थितावेतौ भाग्यैर्जयपराजयौ॥ १७४  
एवं वस्त्रयुगं राजन्प्रस्थमात्रं तु [भोजनम्](# "क. ख. ङ. च. छ. झ. म्। पानंशय्याऽऽस।")।  
मानं [छत्रासनं](# "म. त्राशनं।") चैव सुखदुःखाय केवलम्॥ १७५  
सार्वभौमोऽपि भवति [श्रद्धामात्रपरिग्रहः।](# "छ झ. खट्वामात्रपरिग्रहः।")  
उदकुम्भसहस्रेभ्यः ल्केशायासप्रविस्तरः॥ १७६  
प्रत्यूषे तूर्णनिर्घोषः [सतां](# "क. ख. ङ. च. छ. झ. ढ . समं।") पुरनिवासिभिः।  
राज्येऽभिमानमात्रं [हि](# "क. ख . च .हि सदैवं वा।") ममेदं वाह्यते गृहे॥ १७७  
[सर्वाभरणशृङ्गारः](# "क. ख. ङ . च . छ. झ. ड. ढ . सर्वमामरणं सारः।") सर्वमालेपनं परम्।  
सर्वसंलपितं [गीतं](# "घ. ट. ड . तं नित्यमु।") चित्तमुन्मत्तचेष्टितम्॥ १७८  
इत्येवं राज्यसंभोगैः कुतः सौख्यं विचारतः।  
नृपाणां विग्रहे चिन्ता वाऽन्योन्यविजिगीषया ॥ १७९**

**प्रायेण श्रीमदालेपान्नहुषाद्या महानृपाः।  
स्वर्गंप्राप्ता निपतिताः कः श्रिया विन्दते सुखम्॥ १८०**

**स्वर्गेऽपि हि कुतः सौख्यं दृष्ट्वा दीप्तां परश्रियम्।  
उपर्युपरि देवानामन्योन्यातिशयस्थिताम् ॥ १८१  
नरैः पुण्यफलं स्वर्गे मूलच्छेदेन [भुज्यते](# "क. ख. ङ. च. छ.  झ.ढ.ते। तदाऽन्यस्क्रिय।")।  
यदर्थंक्रियते कर्म तत्र दोषस्तु दारुणः॥ २८२  
\[[छिन्नमूलस्तरुर्यद्वद्विवशः](# "एतश्चिह्नान्तर्गतः पाठः क. ख.घ.ङ.च. छ. झ.ट.ड. ढ. पुस्तकस्थः।") पतितः क्षितौ \]।  
क्षीणपुण्यास्ततस्तद्वन्निपतन्ति दिवौकसः॥१८३**

**सुखाभिलाषनिष्ठानां सुखभोगादिसंप्लवैः।  
अकस्मात्पतितं दुःखं [कष्टं](# "छ. दृष्टं।") स्वर्गे दिवौकसाम्॥ १८४  
इति स्वर्गेऽपि देवानां नास्ति सौख्यं विचारतः।  
क्षयश्च विषयासिद्धौ स्वर्गे भोगाय कर्मणः ॥ १८५  
तत्र दुःखं महत्कष्टं नरकाग्निषु देहिनाम्।  
घोरैश्च विविधैर्भावैर्वाज्मनः कायसंभवैः॥ १८६  
कुठारच्छेदनं तीव्रं [वैल्कलानां](# "क. ख.ङ . च. छ. झ . ढ . तत्कलानां।") च [तक्षणम्](# "क. ख. ङ. च. छ. झ. म. ढ . तत्क्षणम्। ग. ज. रक्षणम्।")।  
पर्णशाखाफलानां च पातश्चण्डेन वायुना॥ १८७  
तन्मूलनाशश्च गजैरन्यैश्चैव हि देहिभिः।  
दावाग्निहिमपातैश्च दुःखं स्थावरजातिषु॥ १८८  
पशूनामात्मशमनं दण्डताडनमेव च।  
नासावेधेन संत्रासः [प्रतोदेन](# "म. तोदकसुताडनात्। आ।") सुताडनम्॥ १८९  
वेत्रकाष्ठादिनिगडैरङ्कुशेनाङ्गबन्धनम्।  
भावेन मनसा क्लेशैर्भिक्षायुवादिपीडनम्॥ १९०  
आत्मयूथवियोगैश्व [बलामयनबन्धने](# "क. ख. ङ. च. छ. झ . ढ ने। तद्वहुभुक्षा सर्पाणां क्रोधेदुःखं च दारुणम्। दुष्टानां घातनंलोके पाशेन च निबन्धनम्। अकस्मावन्म मरणं कीटादीनां मुहुर्मुहुः। पं ।")।  
पशुनां सन्ति कायानामेवं दुःखान्यनेकशः॥ १९१  
वर्षाशीतातपाद्दुःखं सुकष्टं ग्रहपक्षिणाम्।  
क्लेशमानातिकायानामेवं दुःखान्यनेकधा॥ १९२  
गर्भवासे महद्दुःखं \[[जन्मदुःखं](# "क. ख. घ.ङ. च. छ. झ. ड. ढ . पुस्तकस्थमेतत्।") तथा नृणाम्।  
[सुबाल्ये](# "क. ख . ङ. च. छ. झ. ढ . ल्येदुःखं चाज्ञानं कौं ।") च महद्दुःखं\] कौमारे गुरुशासनम् ॥१९३**   
**यौवने कामरागाभ्यां [दुःखं](# "ड. खं वै विषयात्पुनः।") चैवेर्ष्यया पुनः।  
कृषिवाणिज्यसेवाद्यैः सुगोरक्षादिकर्मभिः॥ १९४**



**वृद्धभावे च जरया व्याधिभिश्व प्रपीडनात्।  
मरणे च महदुःखं प्रार्थनायां ततोऽधिकम्॥ १९५  
राजाग्रिजलदाघातचौरशत्रुभयं महत्।  
अर्थस्यार्जनरक्षायां दुःखं नाशे भवेत्पुनः॥ ११६  
कार्पण्यं [मत्सरोद्वेगो](# "क. ख. घ. ङ. च. छ. झ. ट. ड. ढ. 'रो दम्भो ध°।") धनाधिक्ये भयं महत्।  
अकार्ये संप्रवृत्तिश्च दुःखानि धनिनां [नृप](# "क. ख. ड.च. छ. झ. ढ. सदा।") ॥१९७  
भृत्यवृत्तिः कुसीदं च दासत्वं [परवश्चनम्](# "क. ख. ङ. च. छ. झ. ढ. 'रतन्त्रता। इ।")।   
इष्टानिष्टवियोगैश्च संयोगैश्च सहस्रशः॥ ११८  
दुर्भिक्षं दुर्भगत्वं च मूर्खत्वं च दरिद्रता।  
अधरोत्तरभागश्च नरकं [राज्यविक्रमम्](# "क. ख. ङ. च. छ. झ ड. विभ्रम'।")॥ ११९  
अन्योन्यतोभवं दुःखमन्योन्याभिभवस्तथा।  
अन्योन्याच्च प्रकोपश्च राज्ञो दुःखं महीभृताम्॥  
अनित्यता प्रभावानां कृतकर्मस्य देहिनः। **

**अन्योन्यमर्मभेदार्थमन्योन्यकरपीडनम्॥ २००  
लुब्धश्व पापमोहेन ह्मन्योन्यस्य च भक्षणम्॥ २०१  
इत्येवमादिभिर्दुःखैर्यस्माद्भस्तं चराचरम्।  
विबुधादिमनुष्यान्तं तस्मात्सर्वं त्यजेद् बुध॥ २०२  
स्कन्धात्स्कन्धे नयन्भारं विश्रामं मन्यते यथा।  
तद्वत्सर्वमिदं लोके दुःखं दुःखेन शाम्यति २०३  
[अन्योन्यातिशयोपेताः](# "अ. 'न्योन्यशापतो नाशं भगवो भोगसंभवे।") संभवा भोगसंल्पवे।  
धर्मक्षयाच्च देवानां दिवि दुःखमवस्थितम्॥२०४  
नानायोनिसहस्रेषु संभवः पुण्यसंक्षयात्।  
रोगाश्च विविधाकारा देवलोकेऽपि ये स्मृताः॥२०५  
यज्ञस्य हि शिरश्छिन्नमश्विभ्यां संधितं पुनः।  
तेन दोषेण यज्ञस्य शिरोरोगः सदैव हि॥ २०६  
मार्तण्डानां महत्कुष्टं वरुणस्य जलोदरः।  
पूष्णो दशनवैकल्यं भुजस्तम्भः शचीपतेः॥ २०७  
सुमहाक्षयरोगश्च सोमस्यापि प्रकीर्तितः।  
ज्वरस्तु सुमहानासीद्दक्षस्यापि प्रजापतेः॥ १०८  
कल्पे कल्पे च देवानां महतामपि संक्षयः।  
[परार्धद्वयकालान्ते](# "ट. ड. 'र्धक्षयकाले तु ब्र'।")
ब्रह्मणश्वाप्यनित्यता॥ १०९  
दक्षस्य दुहितां पुत्रीं ब्रह्मा [कामितवान्पुनः](# "ट. न्पुरा। को'।")।  
क्रोधेन चण्डिकां देवीं योगज्ञां शप्तवान्प्रभुः॥ २१०  
कामक्रोधौ स्थितौ यत्र तत्र दोषास्तदात्मकाः।  
दुःखानि च समस्तानि संस्थितानि न संशयः॥ १२१  
[विश्लेषजन्ममरणं](# "घ. ज. ट. ड. विशीर्णजन्ममरणं सर्वाशित्वं हविर्भुजम्।") सर्वाशित्वं हविर्भुजम् (:) \।  
[स्त्रीवधः](# "स्त्रीधर्मः।") कामशक्तिश्व [सारण्यं](# "क. ख. च. ड. सामर्थ्य। ङ. छ. झ. व. सारथ्यं।") [पाण्डवेन](# "क. ख. ङ. व. छ. झ. ङ. ढ. 'वे बले। रु।")वै (?) २१२  
रुद्रेण त्रिपुरं दग्धं दक्षयज्ञश्च नाशितः।  
स्कन्दस्य [जन्मेवै](# "अ.न्मने शुद्धिः क्रीडावीतं स। ") शुद्धात्क्रीडादीनां [सहस्रशः](# " म. स्रदृक्। ए। ")॥२१३  
एवं त्रयोऽपि रागाद्यैर्दोषैर्देवाः समन्विताः।  
एभ्यः परः प्रभुः शान्तः परिपूर्णः स मुक्तिदः॥ २१४  
एवमेतज्जगत्सर्वमन्योन्यातिशये स्थितम्।  
दुःखैराकुलितं ज्ञात्वा निर्वेदं परमं व्रजेत्॥ २१५  
निर्वेदाच विरागः स्याद्विरागाज्ज्ञानसंभवः।  
ज्ञानेन तत्परं ज्ञात्वा शिवं मुक्तिमवाप्रुयात्॥ २१६  
समस्तदुःखनिर्मुक्तः [स्वस्थाने](# "क. ख. घ. ङ. च. छ. झ. ट. ड. स्वस्थात्मा।") स सुखी सदा।  
सर्वज्ञः परिपूर्णश्च मुक्त इत्यभिधीयते॥ २१७**

**मातलिरुवाच—**

**एतत्ते सर्वमाख्यातं यत्त्वया परिपृच्छितम्।  
धर्माधर्मविवेको हि सर्वज्ञानसमुच्चयः॥  
इन्द्रलोकं प्रगन्तव्यं देवराजस्य शासनात्॥२१८**

**इति श्रीमहापुराणे पाद्मे भूमिखण्डे वेनोपाख्याने मातापितृतीर्थमाहात्म्ये षट्षष्टितमोऽध्यायः॥ ६६॥  
आदितः श्लोकानां समष्ट्यङ्काः– ६७६८**



**ययतिरुवाच—**

***[अस्मद्भाग्यप्रलब्धं](# "क.खङ. च. छ. झ. ड. ढ . प्रसङ्गेन भं ।")* [](# "क.खङ. च. छ. झ. ड. ढ . प्रसङ्गेन भं ।") च भवतो दर्शनं परम्।  
संजातं शत्र्कसंवाह यतः श्रेयो ममातुलम्॥ १  
मानवा मर्त्यलोके च पापं कुर्वन्ति दारुणम्।  
तेषां कर्मविपाकं च मातले वद सांप्रतम॥ २**

**मातलिरुवाच-**

**श्रूयतामभिधास्यामि पापाचारस्य लक्षणम्।  
श्रुते सति [महाज्ञानमत्र](# "क. ख. ङ. च. छ. झ. ढ . ज्ञानं प्रश्नकाले प्रं।") लोके प्रजायते॥ ३  
वेदनिन्दां प्रकुर्वन्ति ब्रह्माचारस्य कुत्सनम्।  
महापातकमेवापि ज्ञातव्यं ज्ञानपण्डितैः॥ ४  
साधूनामपि सर्वेषां यः पीडां हि समाचरेत्।  
महापातकमेवापि प्रायश्चिते न हि व्रजेत्॥ ५  
कुलाचारं परित्यज्य अन्याचारं व्रजन्ति ये।  
एतत्पातकसंचारं कथितं तत्त्ववेदिभिः॥ ६  
मातापित्रोश्च यो निन्दां ताडयेद्भगिनीं [सदा](# "ङ. ढ. दा पितृस्वसां निन्दयेद्यस्तदें ।")।  
स्वसारं निन्दयेद्यो वै तदेव पातकं ध्रुवम्॥ ७  
संप्राप्ते श्राद्धकालेऽपि पञ्चत्र्कोशान्तरे स्थितम्।  
जामातरं परित्यज्य अन्यं [च](# "क. ख . ङ. च. छ. झ. ट. च . दुहितासुं ।")भगिनीसुतम्॥ ८  
स्वसारं चैव राजेन्द्र परित्यज्य प्रवर्तते।  
कामात्क्रोधाद्भयाद्वाऽपि अन्यं भोजयते सदा॥ ९  
पितरो नैव [भुञ्जन्ति](# "ङ. ढ . न्तिंदेवाश्चैव न भुञ्जति । एं ।") श्राद्धे विघ्रं व्रजन्ति ये।  
एतत्सुपातकं तस्य पितृघातः (त)समं कृतम्॥ १०  
दानकालेऽपि संप्राप्त आगता ब्राह्मणाः किल।  
\[[र्भूरिदानं](# "एतश्चिहान्तर्गतोऽयं पाठः क. ख. घ. ङ. च. छ. ज. ट. ड. ढ . पुस्तकस्थः ।") परित्यज्य कतिभ्यो हि प्रवर्तते \]॥ ११  
एकस्मै दीयते दानमन्येभ्योऽश्च नदीयते।  
एतत्सुपातकं घोरं दानभ्रंशकरं स्मृतम्॥ १२  
यजमानश्च स्वगृहं प्रस्थितान्ब्राह्मणांस्त्यजेत्।  
तेषु त्यत्त्केषु यद्दानं न तद्दानस्य लक्षणम्॥ १३  
समाश्रितं च वै विप्रं [सर्वाचारसमन्वितम्](# "क. ख.ङ . च. छ. झ. ट. धर्माचारसमन्वितम् ।")।  
सर्वैः पुण्यैः समायुत्त्कं[सुदानैर्बहुभिर्नृप](# "ड. प . । मूर्खे न गणये-द्विद्वांसं पोष्यं विप्रं सदा भवेत् ।")॥ १४  
तं समभ्यर्च्य विद्वांसं प्राप्तं विप्रं सदाऽर्हयेत्॥  
तं संत्यज्य ददेद्दानमन्यस्मै ब्राह्मणाय च।  
दत्तं तु तद्भवेत्तस्य निष्फलं नात्र संशयः॥ १५  
ब्राह्मणः क्षत्रियो वैश्यः शूद्रश्चापि चतुर्थकः।  
पुण्यकालेषु सर्वेषु [निर्धनं](# "क. ख . ङ . च . छ. झ . संश्रितं ।") पूजयेद्विजम्॥ १६  
\[[मूर्खं](# "एतश्चिहान्तर्गतः पाठो ङ. छ. झ. ड. पुस्तकस्थः ।") वाऽपि च विद्वांसं तस्य पुण्यफलं शृणु।  
अश्वमेधस्य यज्ञस्य फलं तस्य प्रजायते \]॥१७  
तस्माद्धि कारणाद्राजञ्शक्यं प्राप्यं च कारयेत्।  
अन्यो विप्रः समायातस्तत्कालं श्राद्धकर्मणि॥ १८  
उभौ तौ पूजयेत्तत्र भोजनाच्छादनैस्तथा।  
ताम्बूलैर्दक्षिणाभिश्च पितरस्तस्य हर्षिताः॥ १९  
श्राद्धभुत्त्काय विप्राय न दद्यादक्षिणां तथा।  
आदराच्छ्राद्धकर्ता यो गोहत्यादिसमं लभेत्॥ २०  
द्वावेतौ पूजयेत्तस्माच्छ्राद्धे च नृपसत्तम।  
निर्धनस्तत्प्रभावाद्वै तमेकं हि प्रपूजयेत्॥ २१  
व्यतीपाते च संप्राप्ते वैधृतौ च नृपोत्तम।  
अमायां च महाराज क्षयाहे [चांपराह्नके](# "क. ख . ङ . च . छ. झ . ढ .  चापरपक्षके । ")॥  
श्राद्धमेवं प्रकर्तव्यं ब्राह्मणादिसवर्णकैः॥ २२**  
**यज्ञे यथा महाराज ऋत्विजश्च प्रकारयेत्।  
तथा विप्राः प्रकर्तव्याः [श्राद्धदानथ](# "म.नं(ना )य सं ।") सर्वदा॥ २३**



**\[[अविज्ञातः](# "एतश्चिहान्तर्गतः पाठो ङ. ढ . पुस्तकस्थः।")प्रकर्तव्यो ब्राह्मणो नैव जानता।  
यस्यापि ज्ञायते वंशः कुलं त्रिपुरुषं तथा \]॥  
आचारश्च तथा राजंस्तान्विप्रान्संनिमत्रयेत्॥  
कुलं न ज्ञायते यस्य आचारेण विचारयेत्।  
श्राद्धे दाने प्रकर्तव्ये विशुद्धो मूर्ख एव हि॥२५  
अविज्ञातो भवेद्विप्रो वेदवेदाङ्गपारगः।  
श्राद्धदानं प्रकर्तव्यं तस्माद्विप्रंनिमत्रयेत्॥२६  
आतिथ्यं तु प्रकर्तव्यमपूर्वं नृपसत्तम।  
अन्यथा कुरुते पापी स याति नरकं ध्रुवम्॥ २७  
तस्माद्विप्रःप्रकर्तव्यो दाने श्राद्धे च पर्वसु।  
आदौ परीक्षयेद्विप्रंश्राद्धे दाने प्रकारयेत्॥ २८  
नाश्नन्ति तस्य वै गेहे पितरो विप्रवर्जिताः।  
शापं दत्त्वाततो यान्ति श्राद्धाद्वै विप्रवर्जितात्॥  
महापापी भवेत्सोऽपि ब्रह्महा स च कथ्यते॥ २९  
पैत्राचारं परित्यज्य यो वर्तेत नराधिप।  
महापापी स विज्ञेयः सर्वधर्मबहिष्कृतः॥ ३०  
ये त्यजन्ति शिवाचारं वैष्णवं भोगदायकम्।  
निन्दन्ति ब्राह्मणान्धर्मान्विज्ञेयाः पापवर्धनाः॥ ३१  
शिवाचारं परित्यज्य शिवभत्त्कान्द्विषन्ति च।  
हरिं निन्दन्ति ये पापा ब्रह्मद्वेषकराः सदा॥  
आचारनिन्दकाश्चैव महापातककृत्तमाः॥ ३२  
आद्यं पूज्यं परं ज्ञानं पुण्यं भागवतं तथा।  
वैष्णवं हरिवंशं च मात्स्यकं कूर्ममेव च॥ ३३  
ये पूजयन्ति पाद्मं च तेषां श्रेयो वदाम्यहम्।  
प्रत्यक्षं तेन वै देवः पूजितो मधुसूदनः॥ ३४  
तस्मात्प्रपूजयेज्ज्ञानं वैष्णवं विष्णुवल्लभम्।  
देवस्थाने हि नित्यं वै वैष्णवं पुस्तकं नृप॥  
तस्मिन्प्रपूजिते विप्रपूजितः कमलापतिः॥ ३५  
असंपूज्य हरेर्ज्ञानं येऽधीयते लिखन्ति च।  
अज्ञाय तत्प्रयच्छन्ति शृण्वन्ति धारयन्ति च॥३६  
वित्र्कीणन्ति च लोभेन कुज्ञाननियमेन च।  
असंस्कृतप्रदेशे तु यथेष्टं स्थापयन्ति च॥ ३७  
हरेर्ज्ञानं यथाक्षेमं प्रत्यक्षाञ्चप्रकाशयेत्।  
अधीते च समर्थश्व यः प्रसादं करोति च॥ ३८  
अशुचिश्चाशुचिस्थाने यः प्रवत्त्किशृणोति च।  
इति सर्वं [समासेन](# "ङ.छ. झ. ढ . नं ज्ञाननिं।")गुरुनिन्दासमं स्मृतम्॥३९  
गुरुपूजामकृत्वैव यः शास्त्रं श्रोतुमिच्छति।  
न करोति च शुश्रूषामाज्ञाभङ्गं च भावयेत्॥ ४०  
नाभिनन्दति तद्वाक्यमुत्तरं च प्रयच्छति।  
गुरुकर्माभिसाध्यं च तदुपेक्षां करोति च॥ ४१  
गुरुमार्तमशत्त्कंवा विदेशे प्रस्थितं तथा।  
अरिभिः परिभूतं वा यः संत्यजति पापकृत्॥  
पठमानं पुराणं तु तस्य पापं वदाम्यहम्॥ ४२  
कुम्भीपाके वसेत्तावद्यावदिन्द्राश्चतुर्दश।  
पठमानं गुरुं यो हि उपेक्षयति पापधीः॥ ४३  
तस्यापि पातकं घोरं चिरं नरकदायकम्।  
भार्यापुत्रेषु मित्रेषु यश्चावज्ञां करोति च॥  
इत्येतत्पातकं ज्ञेयं गुरुनिन्दासमं [महत्](# "ङ. ढ . त्। स ब्रह्महा कृतघ्नश्व गों।")॥ ४४  
ब्रह्मघ्नः स्वर्णस्तेयी च [गोहन्ता](# "क. ख. ङ. च. छ. झ . ढ . सुरापो।") गुरुतल्पगः।  
महापातकिनस्त्वेते योगनाशकपञ्चमाः॥ ४५  
क्रोधाद्वेषाद्भयाल्लोभाद्राह्मणस्य विशेषतः।  
मर्मादिकृन्तको यश्च ब्रह्मघ्नः स प्रकीर्तितः॥ ४६  
ब्राह्मणं यः समाहूय याचमानमकिंचनम्।  
पश्चान्नास्तीति यो न्नूयात्स च वै ब्रह्महा स्मृतः॥ ४७  
यस्तु विद्यामिमानेन निस्तेजयति च द्विजान्।  
उदासीनान्सभामध्ये ब्रह्महा स प्रकीर्तितः॥ ४८  
मिथ्यागुणैरयाऽऽत्मानं नयत्युत्कर्षतां बलात्।  
गुरुं [विबोधयेद्यस्तु](# "ङ. छ. झ . ड. ढविरोधं ।") स च वै ब्रह्महा स्मृतः॥ ४९**



**क्षुत्तृष्णार्तप्रदेहानां यदद्मं भोत्त्कुमिच्छताम्।  
यः समाचरते विघ्नं तमाहुर्ब्रह्मघातकम्॥ ५०  
पिशुनः सर्वलोकानां रन्ध्रान्वेषणतत्परः।  
उद्वेजनकरः त्र्कूरः स च वै ब्रह्महा स्मृतः॥ ५१  
देवद्विजगवां भूमिं पूर्वदत्तां हरेत्तु यः।  
प्रनष्टामपि कालेन तमाहुर्ब्रह्मघातकम्॥ ५२  
द्विजवित्तापहरणं [परेण](# "क. ख. ङ. च . छ. झ. ढ . न्यासेन ।") समुपार्जितम्।  
ब्रह्महत्यासमं ज्ञेयं तस्य पातकमुत्तमम्॥ ५३  
अग्निहोत्रं परित्यज्य पञ्चयज्ञादिकर्म च।  
मातापित्रोर्गुरूणां च कूटसाक्ष्यं [च](# "ग. च सुहृद्वधः। अं।")यश्चरेत्॥ ५४  
अप्रियं शिवभत्त्कानामभक्ष्यस्य च भक्षणम्।  
वने निरपराधानां प्राणिनां च प्रमारणम्॥ ५५  
गवां[गोष्ठे](# "क. ख. ङ. च. छ. झ. ड. ढ . ष्ठेवनें चाप्रेः पुं।") देवगृहे पुरे ग्रामे च दीपनम्।  
इति पापानि [घोराणि](# "क. ख .ङ . च . छ. ड. ढ.णिं सुरापानसं।") पूर्वपापसमानि तु॥ ५६  
दीनसर्वस्वहरणं परस्त्रीगजवाजिनाम्।  
गोभूरजतरत्नानामोषधीनां रसस्य च॥ ५७  
चन्दनागरुकर्पूरकस्तूरीपूपवाससाम्।  
परन्यासापहरणं स्वर्णस्तेयसमं स्मृतम्॥ ५८  
कन्याया वरयोग्याया अदानं सदृशे वरे।  
पुत्रमित्रकलत्रेषु गमनं भगिनीषु च॥ ५९  
कुमारीसाहसं** **[घोरमन्त्यजस्त्रीनिषेवणम्](# "ड. म्। एतासां चैव गं।")।  
सवर्णायाश्च गमनं गुरुतल्पसमं स्मृतम्॥ ६०  
महापातकतुल्यानि पापान्युक्तानि यानि तु।  
तानि पातकसंज्ञानि तत्पश्चादुपपातकम्॥ ६१  
\[[द्विजायार्थ](# "एतश्चिहान्तर्गतः पाठः ख. ङ. च. छ. झ . ढ . ढपुस्तकस्थः ।") प्रतिज्ञाय न प्रयच्छति यः पुनः।  
न च तत्स्मरते नित्यं तुल्यं तदुपपातकम् \] \।\।६२  
द्विजद्रव्यापहरणं मर्यादाया व्यतिक्रमः।  
अतिमानोऽतिकोपश्च दाम्भिकत्वं कृतन्नता॥ ६३  
[अत्यन्तविषयासक्तिः](# "क. ख . ङ . च. झ . ढ . अन्यत्र विं ।") कार्पण्यं शाठ्यमत्सरम्।  
परदाराभिगमनं साध्वीकन्याविदूषणम्॥ ६४  
परिवित्तिः परिवेत्ता यया च परिविद्यते।  
तयोर्दानं च कन्यायास्तयोरेव च याजनम्॥ ६५  
पुत्रमित्रकलत्राणामभावे स्वामिनस्तथा।  
भार्याणां च परित्याग (गः) साधूनां च तपस्विनाम्॥६६  
गवां क्षत्रियवैश्यानां स्त्रीशूद्राणां च घातनम्।  
शिवायतनवृक्षाणां पुष्पारामविनाशनम्॥ ६७  
यः पीडामाश्रमस्थानामाचरेदल्पिकामपि।  
तत्यपरिवर्गस्य शूद्रात्परतरस्य च॥ ६८  
वस्त्रधान्यपशुस्तेयमयाच्यानां प्रयाचनम्।  
यज्ञारामतडागानां दारापत्यस्य विक्रयः॥ ६९  
तीर्थयात्रोपवासानां व्रतानां च सुकर्मणाम्।  
स्त्रीधनान्युपजीवन्ति [स्त्रीभवाद्यन्नजीविर्ताः](# "क. ख . ङ. च. छ. झ. ड. ढ . ताः । स्वधर्मं वित्र्कयेद्यस्तु स्वधर्मं वं। घ. ण. ताः । अधर्मं विब्रूयाद्यस्तु स्वधर्मं।")॥ ७०  
अधर्मं विब्रूयाद्यस्तु अधर्मं वर्णते नरः।  
परदोषप्रवादी च परच्छिद्रावलोककः॥७१  
परद्रव्याभिलाषी च परदारावलोककः।  
एते गोनसमानास्तु ज्ञातव्या [नृपनन्देनं](# "१० ट . नं । विष्कर्ता ।")॥ ७२  
यः कर्ता(?)सर्वशास्त्राणां यो हर्ता पशुविक्रयी।  
निर्दयोऽतीव भृत्येषु पशूनां दमकश्च यः॥ ७३  
मिथ्या प्रवदते वाचमाकर्णयति यश्च ताम्॥  
स्वामिमित्रगुरुद्रोही मायावी चपलः शठः॥ ७४  
\[[ये](# "एतश्चिहान्तर्गतः पाठः क. ख . ङ. च. छ. झ.ठ. ड . ढ . पुस्तकस्थः ।") भार्यापुत्रमित्राणि बालवृद्धकृशन्नाराः।  
भृत्यानतिथिबन्धूंश्च त्यक्त्वाऽश्नन्ति बुभुक्षितान्॥ ७५  
येऽतिमिष्टं समश्नन्ति नो वाऽप्यन्नं ददति च।  
पृथक्पाकी स विज्ञेयो ब्रह्मवादिषु गर्हितः\] ७६  
नियमान्स्वयमादाय ये त्यजन्त्यजितेन्द्रियाः।  
प्रवर्गा वविता यैश्चसंयुक्ता ये च [मद्यपैः](# "घ. ट. ठ . भुञ्जते ।")॥ ७७**



**ये चापि क्षतरोगार्तांगां पिपासाभुधातुराम्।  
न पालयन्ति यत्नेन ते गोघ्रा नारकाः [स्मृताः](# "ड. ताः । मद्यपानरता ये च रहस्याक्षेत्र ।")॥ ७८  
सर्वपापरता ये च चतुष्पात्क्षेत्रभेदकाः।  
साधून्विप्रगुरूंश्चैव ये वै गां ताडयन्ति च॥ ७९  
ये ताडयन्ति निर्दोषां नारीं साधुपदे स्थिताम्।  
आलस्यबद्धसर्वाङ्गो यः स्वपिति मुहुर्मुहुः \।\।८०  
[दुर्बलांश्च](# "ड. श्चन पुष्णन्ति नष्टान्नान्वेष ।") नियुञ्जन्ति बलाञ्चप्रेषयन्ति च।  
पीडयन्त्यतिभारेण सक्षतान्वाहयन्ति च॥ ८१  
वृषभाणां च वृषणौ पेषयन्ति च दुर्जनाः।  
गोवत्सानां च दमनं महापातकसंमितम्॥ ૮२  
आशया समनुप्राप्तं क्षुत्तृष्णाश्रमपीडितम्।  
ये चातिथिं न मन्यन्ते ते वै निरयगामिनः॥ ८३  
अनाथंविकलं दीनं बालं वृद्धं क्षुधातुरम्।  
नानुकम्पन्ति ये मूढास्ते यान्ति निरयार्णवम्॥ ८४  
अजाविको [माहिषिको](# "क.ख . ङ. च. छ. झ.ड. ढ . षिकः सामुद्री वृ ।") यः शूद्रादृषलीपतिः।  
शूद्रो विप्रस्य क्षत्रस्य य आचारेण वर्तते॥ ८५  
शिल्पिनः कारवो [वैद्यास्तथा](# "ड.था हेमकारा वृषध्वजाः । भृं ।") देवलका नराः।  
[भृतका](# "क ख. ङ. च. छ. झ. ड. ढ . कामात्य । घ. ट. ठ. काः प्रेत्य ।") दूत्यकर्माणः सर्वे निरयगामिनः॥ ८६  
यश्चोदितमतिक्रम्य स्वेच्छया आहरेत्करम्।  
नरके परिपच्येत यश्च [दण्डं](# "घ. ट. ठ. ड. दण्डरुचिर्नृपः । उ।")वृथा नयेत्॥ ८७  
उत्कौचकैरधिकृतैस्तस्करैश्च प्रपीडिता।  
यस्य राज्ञः प्रजा राष्ट्रे पच्यते नरकेषु सः॥ ८८  
ये द्विजाः प्रतिगृह्णन्ति नृपस्यान्यायवर्तिनः।  
प्रयान्ति तेऽपि घोरेषु नरकेषु न संशयः॥ ८९  
[पापकारकपौराणां](# "क. ख. घ. ङ. च. छ. झ. ट. ठ. ड. ढ. पारदारिक ।") यत्पापं पार्थिवस्य [च](# "घ. ट. ठ. ड. च । भवत्यरक्षितो घोरस्तस्य ब्राह्मेति वै प्रहः । अ । ङ छ. झ. ढ . च । भवत्यरक्षितो घोरो राज्ञस्तस्य परि-ग्रहः । अ ।")।  
तेन भीतो नृपः कुर्यात्प्रजानां परिनिग्रहम्॥ ९०  
अचौरं चौरवद्यश्च चौरं चाचौरवत्पुनः।  
अविचार्य नृपः कुर्यात्सोऽपि वै नरकं व्रजेत्॥ ९१  
घृततैलानुपानानि मधु मांसं सुरासवम्।  
गुडेक्षुक्षीरशाकादि दधिमूलफलानि च॥ ९२  
तृणकाष्ठं पुष्पपत्रे कांस्यं रजतमेव वा।  
उपानच्छत्रशकटशिबिकानाशनं मृदु॥ ९३  
ताम्रं सीसं त्रपु कांस्यं शङ्गाद्यं रजतोद्भवम्।  
वादित्रं वेणुवंशाद्यं गृहस्योपस्कराणि च॥ ९४  
[ऊर्णाकार्पासकौशेयरङ्गपत्रोत्तराणि](# "क. ख. च. छ. झ. ड. पद्मोद्भवानि च ।") च।  
तथा सूक्ष्माणि वस्त्राणि [येऽन्येषां](# "ङ . च. छ. ट. ड. ढ . ये लोमेन ह ।") वै हरन्ति च॥९५  
एवमादीनि चान्यानि [द्रव्याणि](# "ङ. ढ . णिं विविधानि च । नरकं तु ध्रुवं गच्छेदपहृत्याल्पकान्यपि । यद्वा तद्वा परद्रव्यमपि सर्षपमात्रकम् । अ ।") नरकं तु ते।  
गच्छन्ति सततं भूप हृत्वा हृत्वा गृहाधिपम्॥९६  
बहल्पकाद्यपि तथा परस्य ममताकृतम्।  
अपहृत्य नरो याति नरके नात्र संशयः॥ ९७  
एवमादिकपापानि कुर्वद्भिर्मरणोत्तरम्।  
शरीरं यातनार्थाय पूर्वाकारमवाप्यते॥ ९८  
यमलोकं व्रजन्त्येते शरीरेण यमाज्ञया।  
यमदूतैर्महाघोरैर्नीयमानाः सुदुःखिताः॥ ९९  
देवमानुषतिर्यञ्चामधर्मनियतात्मनाम्।  
\[[धर्मराजः](# "एतश्चिहान्तर्गतः पाठो घ. ट.ठ. ड.पुस्तकस्थः ।") स्मृतः शास्ता सुघोरैर्विविधैर्वधैः \]॥ १००  
विनयाचारयुत्त्कानां प्रमादसलिलाशयात्।  
प्रायश्चित्तैर्गुरुः शास्ता न तु तैरिष्यते यमः॥ १०१  
पारदारिकचौराणामन्यायव्यवहारिणाम्।  
नृपतिः शासकः प्रोक्तः [प्रच्छन्नानां](# "एतश्चिहान्तर्गतः पाठो घ. ट.ठ. ड.पुस्तकस्थः ।") [](# "क. ड . प्रमत्तानां ।") च धर्मराट्॥१०२  
तस्मात्कृतस्य पापस्य प्रायश्चित्तं समाचरेत्।  
[नान्यथा](# "ष. झ. ट.ठ. ड.ढ. नाभुत्त्त्कस्यान्यथा नाशः क।") नश्यते पापं कल्पकोटिशतैरपि॥ १०३  
यः करोति स्वयं [कर्म](# "क.ख.घ.ङ.च.छ.झ.ट.ठ.ड.ढ. र्म कारयेद्वाऽनुमों दयेत् । का।") स भुङलतत्फलं नरः।  
\[[कायेन](# "एतश्चिहान्तर्गतः पाठो घ. ट.ठ.ड. पुस्तकस्थः ।") मनसा वाचा तस्य वाऽधोगतिः फलम्**



**इति संक्षेपतः प्रोत्त्काःपापभेदास्त्रिधाऽधुना।  
कथ्यन्ते गतयश्चित्रा नराणां पापकर्मणाम्॥\] १०५  
\[[एतत्ते](# "म. पुस्तक एवेदमेतश्चिह्नान्तर्गतम् ।") नृपतेऽधर्मफलं प्रोक्तं सुविस्तरात् \]।  
अन्यत्किं ते प्रवक्ष्यामि तन्मे ब्रूहि नरोत्तम॥ १०६  
\[[अधर्मस्य](# "एतश्चिह्नान्तर्गतः पाठो घ. छ. झ. ठ पुस्तकस्थः ।") फलं प्रोत्त्कंधर्मस्यापि वदाम्यहम्।  
इत्युक्त्वा मातलिस्तत्र राजानं धर्मवत्सलम्॥  
तस्मिन्धर्मप्रसङ्गेन पुण्यं ख्यातं महात्मनाम् \]॥ १०७**

**इति श्रीमहापुराणे पाद्मे भूमिखण्डे वेनोपाख्याने मातापितृतीर्थे  
ययातिचरिते सप्तषष्टितमोऽध्यायः॥६७॥**  
**आदितः श्र्लोकानां समष्ट्यङ्काः – ६८९३**  
------------------  
**अथाष्टषष्टितमोऽध्यायः।**  
--------

**ययातिरुवाच —**

**अधर्मस्य फलं सुत श्रुतं सर्वं मया विभो।  
धर्मस्यापि फलं ब्रूहि श्रोतुं कौतूहलं मम॥ १**

**मातलिरुवाच—**

**अथ पापैरिमे यान्ति यमलोकं चतुर्विधाः।  
संत्रासजननं घोरं विवशाः सर्वदेहिनः॥ २  
गर्भस्थैर्जायमानैश्चबालैस्तरुणमध्यमैः।  
\[[स्त्रीपुंनपुंसकैर्वृद्धैर्यातव्यं](# "एतश्चिह्नान्तर्गतः पाठो घ.ङ. छ. झ . ट.ठ ड ढ. पुस्तकस्थः ।") सर्वजन्तुभिः॥\] ३  
शुभाशुभं कृतं कर्म देहिनां प्रविचार्यते।  
चित्रगुप्तादिमध्यस्थैर्ज्ञातव्यं सर्वदर्शिभिः॥ ४  
न तेऽत्र प्राणिनः सन्ति ये न यान्ति यमक्षयम्।  
[अत्र](# "घङ छ. झ . ट. ठ. ड. ढ. अवश्यं हि कृतं कर्म भोत्त्कव्यं त।") शान्तिकृतं कर्म स्मृत्युत्त्कंतद्विचारितम्॥ ५  
ये तत्र शुभकर्माणः सौम्यचित्ता दयान्विताः।  
ते नरा यान्ति सौम्येन यथा यमनिकेतनम्॥ ६  
यश्च[दद्याद्विजेन्द्राणामुपानत्काष्ठपादुके](# "ड. ढ . के। जवनाश्वेन ।")।  
स [विमानेन](# "छ. वराश्वेन ।") महता सुखं याति यमालयम्॥ ७  
छत्रदानेन गच्छन्ति पथा सान्द्रेण देहिनः।  
दिव्यवस्त्रपरीधाना यान्ति वस्त्रप्रदायिनः॥ ८  
शिविकायाः प्रदानेन विमानेन सुखं व्रजेत्।  
सुखासनप्रदानेन सुखं यान्ति यमालयम्॥ ९  
आरामकर्ता छायासु शीतलासु सुखं व्रजेत्।  
यान्ति पुष्पकयानेन पुष्पमालाप्रदायिनः॥ १०  
देवतागृहकर्ता च यतीनामाश्रमस्य च।  
अनाथस्याऽऽतुराणां [च](# "ञ . च कृत्वा याति गृ ।")[क्रीडत्यतिगृहोत्तमैः](# "म त्तमे । दे।")॥ ११  
देवाग्निगुरुविप्राणां मातापित्रोश्च [पूजकः](# "ङ. छ. झ. ढ. कः । आर्तेषु दीनेषु गुणान्वितेषु यच्छ्रद्धया स्वल्पमपि प्रदत्तम् । तत्सर्वकामान्समुपैति लोके श्राद्धेच दानं प्रवदन्ति सन्तः ॥ श्रद्धा प्रदाने विज्ञेयमपि वालाप्र नात्रकम् । श्रद्धादाने सदा तस्माच्छ्रद्धायास्तत्फलं भवेत् । ई ।")।  
गुणान्वितेषु दीनेषु यच्छत्यावसथान्यपि॥  
स प्रयाति सर्वकामं स्थानं पैतामहं नृप॥ १२  
श्रद्धया येन विप्राय दत्तं काकिणिमात्रकम्।  
स स्याद्दिव्यतिथिर्भूप देवानां कीर्तिवर्धनः॥  
तस्माच्छ्रद्धान्वितैर्देयं तत्फलं भवति ध्रुवम्॥ १३**

**इति श्रीमहापुराणे पद्मे भूमिखण्डे वेनोपाख्याने ययातिचरिते पितृतीर्थेऽष्टषष्टितमोऽध्यायः॥ ६८॥**  
**आदितः श्लोकानां समष्ट्यङ्काः – ६९०६**



**मालतिरुवाच–**

**अथ धर्माः शिवेनोक्ताः शिवधर्मागमोत्तमाः।  
[ज्ञेया](# " ख. ङ. छ. झ. ट. ठ. ढ. या बहुविधास्ते च क। ड. या बहुविधास्ते च कर्मभेदप्र।")विद्भिर्विधानेन कर्मयोगमभेदतः॥ १  
हिंसादिदोषनिर्मुक्ताः क्लेशायासविवर्जिताः।  
सर्वभूतहिताः शुद्धाः [सुसूक्ष्मास्तु](# " छ. सुशान्तास्तु।") महाबला॥२  
अनन्तशाखाः कथिताः शिवमूलैकमास्थिताः।  
[ज्ञानध्यानसमायुक्ताः](# "ड.छ. झ. ढ. 'नसुपुष्पाद्याः शि।") शिवधर्माः सनातनाः॥ ३  
धारयन्ति शिवं यस्माद्धार्यते शिवभाषितैः।  
शिवधर्माश्रितास्तस्मात्संसारार्णवतारणाः॥ ४  
अथाहिंसा क्षमा सत्यं हीःश्रद्धेन्द्रियसंयमः।  
दानमिज्या ततो ध्यानं दशकं धर्मसाधनम्॥ ५  
अथ व्यस्तैः समस्तैर्बा शिवधर्मैरनुष्ठितैः।  
शिवैकस्थानसंप्राप्तिर्गतिरेकैव कल्पिता॥ ६  
यथा भूः सर्वभूतानां स्थानं साधारणं [स्मृतम्](# "उ. ढ. म। तत्तथा शिवभक्तानांतुल्यं शिवपुरं स्मृ।")।  
तत्स्थानं शिवभक्तानामतुलं केवलं स्मृतम्॥ ७  
यथेह सर्वभूतानां भोगाः सातिशयाः [स्मृताः](# "क. ख. ङ. च. छ. झ. ढ.° ताः। नानापु °।")।  
मताः पुण्यविशेषेण भोगाः शिवपुरे तथा॥८  
शुभाशुभफलं चात्र भुज्यते सर्वदा नृभिः।  
शिवधर्मस्य चैकस्य फलं तत्रोपभुज्यते॥ ९  
यस्य यादृग्भवेत्पुण्यं श्रद्धापात्रविशेषतः।  
भोगाः शिवपुरे तस्य ज्ञेयाः [सातिशयाः](# "छ. शान्तिशया। ड. शान्त्याशयाः।") शुभाः॥ १०  
स्थानप्राप्तिः परं तुल्या भोगाः शान्तिमयाः स्मृताः।  
[कुर्यात्तस्मिन्महास्थानं](# "ड.र्यात्पुष्यमिहामुत्र म°।") [महायोगजिगीषया](# "क. ख. ड. च. छ. °हाभाग °। ड. ढ.°त्वभोग।")॥११  
[सर्वोतिशयमेवैकं](# "र्वाधिपत्यमेवैकं तत्र नास्ति पुरोत्तमे। आ°।") भावितं च सुरोत्तमैः।  
[आत्मंयोगाधिपत्यं](# "क. ख. घ. ड. च. छ. झ. ट. ठ. ड. ढ. °त्मभोगा°।") [स्याच्छिवः](# "ड. स्यात्तत्रैवास्ति शिवाशया। के°।") सर्वजगत्पतिः॥ १२  
\[[केचित्तत्रैव](# "एतचिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") मुच्यन्ते ज्ञानयोगरता नराः।  
आवर्तन्ते पुनश्चान्ये संसारे भोगतत्पराः \]॥ १३  
तस्माद्विमुक्तिमिच्छंस्तु भोगासक्तिं विवर्जयेत्।  
विरक्तः शान्तचित्तात्मा शिवज्ञानमवामुयात्॥ १४  
ये चान्यासक्तहृदया यजन्तीशं [प्रयत्नतः](# "क. ख. ङ. च. छ. झ. ड. ढ. प्रसङ्गतः।")।  
तेषामपि ददातीशः स्थानं भावानुरूपतः॥ १५  
तत्रार्चयन्ति ये रुद्रं सकृदुच्छिष्टकर्मणा।  
तेषां पिशाचलोकेषु भोगानीशः प्रयच्छति॥ १६  
संतप्ता दुःखभावेन म्रियन्ते सर्वदेहिनः।  
अन्नदः प्राणदः प्रोक्तः प्राणदश्चापि सर्वदः॥ १७  
तस्मादन्नप्रदानेन सर्वदानफलं भवेत्।  
\[[त्रैलोक्ये](# "एतचिहान्तर्गतः पाठः क. ख. ङ. च. छ. झ. ड. ढ. पुस्तकस्थः।") यानि रत्नानि भोगाः स्त्रीवाहनानि च  
अन्नदानप्रदः सर्वमिहामुत्र फलं \] लभेत्॥ १८  
[यस्मादन्नेन](# "घ. ङ. ट. ट. ढ. यस्यान्नदानपु°।छ. झ. ड. यस्यान्नपानपु° ।") पुष्टाङ्गः कुरुते पुण्यसंचयम्।  
अभप्रदातुस्तस्यार्धं कर्तुश्वार्धं न संशयः॥१९  
धर्मार्थकाममोक्षाणां देहः परमसाधनम् \।  
\[[स्थितिस्तस्यान्नपानाभ्यामतस्तत्सर्वसाधनम्](# "एतचिहान्तर्गतः पाठः क. ख. ङ. च. छ. झ. ड. ढ. पुस्तकस्थः।")\] ॥२०  
अन्नंप्रजापतिः साक्षादनं विष्णुः शिवः स्वयम्।  
तस्मादन्नसमं दानं न भूतं न भविष्यति॥ २१  
त्रयाणामपि लोकानामुदकं जीवनं स्मृतम्।  
\[[पवित्रमुदकं](# "एतचिहान्तर्गतः पाठः क. ख. ङ. च. छ. झ. ड. ढ. पुस्तकस्थः।") दिव्यं शुद्धं सर्वरसाश्रयम्॥ २२  
अन्नपाना श्वगोवस्त्रशय्यासूत्रासनानि च\]।  
प्रेतलोके प्रशस्तानि दानान्यष्टौ विशेषतः॥ २३**



**एवं दानविशेषेण धर्मराजपुरं नरः।  
यस्माद्याति सुखेनैव तस्माद्धर्मं समाचरेत्॥ २४  
ये पुनः क्रूरकर्माणः सदा दानविवर्जिताः।  
भुञ्जते दारुणं दुःखं नरके नृपनन्दन॥ २५  
तथा सुखं [प्रभोक्ष्यन्ति](# " ड.न्ति धर्मकर्तार एव च। ते। ") दानं कृत्वा तु चातुलम्।  
तेषां स्वयं भवेत्सौख्यं कर्मयोगरतात्मनाम् ॥ २६  
अप्रमेयगुणैर्दिव्यैर्विमानैः सार्वकामिकैः।  
असज्ञेयस्तत्पुरं व्याप्तं प्राणिनामुपकारकैः॥ २७  
सहस्रसोमदिव्यं वा सूर्यतेजः समप्रभम्।  
रुद्रलोकमिति प्रोक्तमशेषगुणसंयुतम्॥२८  
सर्वेषां शिवभक्तानां तत्पुरं परिकीर्तितम्।  
\[[रुद्रक्षेत्रे](# "एतच्चिहान्तर्गतः पाठः क. ख. ङ. च. छ. झं. ड. ड. पुस्तकस्थः।") मृतानां च जङ्गमस्थावरात्मनाम्\]॥ २९  
अप्येकदिवसंभक्त्या यः पूजयति शंकरम्।  
सोऽपि याति शिवं स्थानं किं पुनर्बहुशोऽर्चयन्॥ ३०  
वैष्णवा विष्णुभक्ताच विष्णुध्यानपरायणाः।  
तेऽपि यान्ति च वैकुण्ठं समीपं चैव चक्रिणः ॥ ३१  
ब्रह्मवादी च धर्मात्मा ब्रह्मलोकं प्रयाति सः।  
पुण्यकर्ता [सुपुण्येन](# "ड. स्वपुण्येन।") पुण्यलोकं प्रयाति च॥ ३२  
तस्मादीशं सदा भक्त्या भावयेदात्मनाऽऽत्मनि।  
हरौ वाऽपि महाराज युक्तात्मा ज्ञानवान्स्वयम्॥  
तस्मात्सर्वविचारेण [भावदोषविचारतः](# "अ. विवर्जितः।")॥ ३३  
एवं विष्णुप्रभावेन [विशिष्टेनापि](# "छ. झ. ड. विसृष्टे।") कर्मणा।  
नरैः स्थानमवाप्येत वेशभावानुरूपतः॥३४  
इत्येतदपरं प्रोक्तं श्रीमच्छिवपुरं महत्।  
देहिनां कर्मनिष्ठानां पुनरावर्तकं स्मृतम्॥३५  
ऊर्ध्वं शिवपुराज्ज्ञेयं वैष्णवं लोकमुत्तमम्।  
वैष्णवा मानवा यान्ति विष्णुध्यानपरायणाः॥ ३६  
ब्राह्मणा ब्रह्मलोकं तु सदाचारा नरोत्तमाः।  
प्रयान्ति यज्विनः [सर्वे](# "क. ख. ङ. च. छ. झ. ढ. वें पुरीं तां तत्र। म 'र्वे पुनी'। ") सुनीतास्तत्र कोविदाः ॥ ३७  
इन्द्रलोकं तथा यान्ति क्षत्रिया [युर्द्धगामिनः](# "क. ख. ङ. च. छ. झ. ड. ढ. दशालिनः।")।  
अन्ये च पुण्यकर्तारः पुण्यलोकान्मयान्ति च॥ ३८**

**इति श्रीमहापुराणे पाद्मे भूमिखण्डे वेनोपाख्याने ययातिचरिते  
मातापितृतीर्थ एकोनसप्ततितमोऽध्यायः॥ ६९॥  
आदितः श्लोकानां समष्ट्यङ्काः – ६९४४  
—————  
अथ सप्ततितमोऽध्यायः।  
—————**

**मातलिरुवाच—**

**यमपीडां प्रवक्ष्यामि महातीव्रां सुदारुणाम्।  
भुञ्जन्ति पापिनः [सर्वे](# "क. ख. ङ. च. छ. झ. ड. ढ. 'वें क्रूरास्ते।") कूटास्ते ब्रह्मघातिनः॥ १  
कचित्पापाः प्रपच्यन्ते [तीव्रेण](# "क. ख. ख. ड. ब्रेणेत्र विषाप्ति।") नरकाग्निना।  
क्वचित्सिहैर्द्वकैर्व्याघ्रदशैः कीटैस्तु दारुणैः॥ २  
कचिन्महाजलौकोभिः कचिश्चाजगरैः पुनः।  
मक्षिकाभिश्च रौद्राभिः कचित्सपैंर्विषोल्बणैः॥ ३  
मत्तमातङ्गयूथैव बलोत्कृष्टैः प्रमाथिभिः।  
पन्थानमुल्लिखद्भिश्व तीक्ष्णमत्रैर्महादृषैः॥ ४  
महाशृङ्गैश्व [महिषैर्दुष्टगात्रप्रबाधकैः](# " घ ठ. बै रुष्टैर्यन्त्रप्रसाध।")।  
डाकिनीभिश्च [रौद्राभिर्विकंटाक्षैश्च](# "क. ख. घ. ङ. च. छ. झ. ट. ठ . ड. ढ. करालैश्च।") राक्षसैः॥ ५  
व्याधिभिश्च महारौद्रैः पीड्यमाना व्रजन्ति ते।  
[महातुलासमारूढा](# "ट. 'हादोलास।") दोल्यमाना अतीव ते॥ ६  
महावेगमधूतास्ते महाचण्डेन वायुना।  
महापाषाणवर्षेण भिद्यमानाश्च सर्वतः॥ ७  
पतद्भिर्वज्रनिर्घोषैरुल्कापातैश्च दारुणैः।  
प्रदीप्ताङ्गारवर्षेण हन्यमाना व्रजन्ति ते॥ ८**



**महता पांशुवर्षेण [पूर्यमाणा](# "ड. णा ह्यमङ्गलाः । ये ।")यमं गताः।  
ये नराः पापकर्माणः पापं भुञ्जन्ति दारुणम्॥ ९  
एवं पापविशेषेण पापिष्ठाः पापकारकाः।  
निरयं प्राप्य भुञ्जन्ति बहुपीडासमाकुलम्॥ १०  
एतत्ते सर्वमाख्यातं विवेकं पापपुण्ययोः।  
अन्यत्किं ते प्रवक्ष्यामि धर्मसारमनुत्तमम्॥ ११**

**इति श्रीमहापुराणे पाद्मेभूमिखण्डे वेनोपाख्याने ययातिचरिते पितृतीर्थे सप्ततितमोऽध्यायः॥ ७०॥**  
**आदितः श्लोकानां समष्ट्यङ्काः – ६९५५  
–––––––––  
अथैकसप्ततितमोऽध्यायः।  
–––––––––**

**ययातिरुवाच–**

**यत्त्वया सर्वमाख्यातं धर्माधर्ममनुत्तमम्।  
शृण्वतोऽथ मम श्रद्धा [पुण्यं](# "क. ख. ङ. च. छ. झ. ड . ढ . पुनरेव ।") चैव प्रवर्धते॥ १  
देवानां लोकसंस्थानां वद संख्याः प्रकीर्तिताः।  
यस्य पुण्यप्रसङ्गेन येन प्राप्तं च मातले॥ २**

**मातलिरुवाच–**

**योगयुत्त्कंप्रवक्ष्यामि \[[तपसा](# "एतश्चिह्नान्तर्गतः पाठः क. ख. च. झ. ड. पुस्तकस्थः। ") यदुपार्जितम्।  
देवानां वाससंस्थानं सुखभोगप्रदायकम्॥ ३  
धर्मभावं प्रवक्ष्यामि ह्या \]यासेनार्जितं पृथक्।  
उपरिष्टाञ्चलोकानां स्वरूपं चाप्यनुक्रमात्॥ ४  
तत्राष्टगुणमैश्वर्यं पार्थिवं पिशिताशिनाम्।  
तस्मात्सद्योगतानां च नराणामुत्तमं [स्मृतम्](# "ञ.म् । चतुर्द्वारं षट्सकलं ।")॥ ५  
बहुद्वारं षोडशकुलं [पार्थिवात्पञ्च](# "ञर्थिवं वाह्यते द्विधा ।") तद्विधा।  
एकं निरवशेषं च [यच्छेषं](# "म .षं सकलं ततः ग।") कुलतेजसाम्॥ ६  
गन्धर्वाणां च [वायव्यमाद्यं](# "ङ. छ. ढ . यन्यंयाज्यं च ।") च सकलं स्मृतम्।  
\[[पाञ्चभौतिकमिन्द्रस्य](# "एतश्चिह्नान्तर्गतः पाठः ख. ङ. च . छ. झ. ढ . पुस्तकस्थः ।") चत्वारिंशद्गुणं महत् \]॥  
सोमस्य मानसं दिव्यं विश्वेशं पाञ्चभौतिकम्॥७**  
**सौम्यं [प्रजापतीशानामहंकारगुणान्वितम्।](# "क. ख. घ. ङ. च. छ. झ. ट. ड. ढ . णाधिकम् ।")  
चतुःषष्टिगुणं ब्राह्म्यंबौधमैश्वर्यमुत्तमम्॥ ८  
विष्णोः प्रधानकं मूक्ष्मं शिवस्याऽऽत्मगतं महत्।**   
**आदिमध्यान्तरहितं विशुद्धं तत्त्वलक्षणम्॥ ९  
सर्वाभिभावकं सूक्ष्ममनौपम्यं परात्परम्।  
सुसंपूर्णं जगद्धेतुः पशुपाशविमोक्षणम्॥ १०  
यो यत्स्थानमनुप्राप्तस्तस्य भोगस्तदात्मकः।  
[विमानं](# "क. ख . घ. ङ. च. छ. झ. ट. ट. ढ . पुण्यार्थं।") तत्समानं च भवेदीशप्रसादतः॥ ११  
नानारूपाणि भावानां दृश्यन्ते कोटयस्त्विमाः।  
अष्टाविंशतिरेवोर्ध्वसुदीर्घाः सुकृतात्मनाम्॥ १२  
ये कुर्वन्ति नमस्कारमीश्वराय कचित्कचित्।  
संपर्कात्कौतुकाल्लोभात्तद्विमानं लभन्ति ते॥ १३  
नामसंकीर्तनं चापि प्रसङ्गेन शिवस्य यः।  
कुर्याद्वाऽपि नमस्कारं न तस्य विफलं भवेत्॥१४  
इत्येता गतयः प्रोत्त्कामहत्यः शिवकर्मणि।  
कर्मणा मनसा वाचा पुंसामीसानुभावतः॥ १५  
प्रसङ्गेनापि ये [कुर्युराकण्ठं](# "क. ख. च. छ. झ . कुर्युः श्रीकण्ठस्मं । ङ. ढ . कुर्युः शंकरस्मं ।") स्मरणं नरः।  
ते लभन्तेऽतुलं सौख्यं किं पुनस्तत्परायणाः॥ १६  
विष्णुचिन्तां प्रकुर्वन्ति ध्यानेनाऽऽकुलमानसाः।  
ते यान्ति परमं स्थानं तद्विष्णोः परमं पदम्॥ १७  
शैवं च वैष्णवं लोकमेकरूपं नरोत्तम।  
द्वयोश्चाप्यन्तरं नास्ति एकरूपं महात्मनोः॥ १८  
शिवाय विष्णुरूपाय विष्णवे शिवरूपिणे।  
शिवस्य हृदये विष्णुर्विष्णोश्चहृदये शिवः॥ १९**



**एकमूर्तिस्त्रयो देवा ब्रह्मविष्णुमहेश्वराः।  
त्रयाणामन्तरं नास्ति गुणभेदाः प्रकीर्तिताः॥२०  
शिवभत्त्कोऽसि राजेन्द्र तथा भागवतोऽसि च।  
तेन देवाः प्रसन्नास्ते ब्रह्मविष्णुमहेश्वराः॥  
सुप्रीता वरदा राजन्कर्मणा तव सुव्रत॥ २१  
इन्द्रादेशात्समायातः संनिधौ तव [मानद](# "क.ख . घ. ङ. च . छ. झ. ट. ठ . ढ . सुव्रत।")।  
ऐन्द्रमेनं (तत्) पदं याहि पश्चाद्ब्राह्म्यंमहेश्वरम्॥ २२  
वैष्णवं च प्रयाहि [त्वं](# "ड.त्वं जनिप्रं ।")दाहप्रलयवर्जितम्।  
अनेनापि विमानेन दिव्येन सर्वगामिना॥२३  
देवानां दिव्यभोगांस्त्वं भुङ्क्ष्व राजन्मनोनुगान्।  
समारुह्य विमानं त्वं पुष्पकं सुखगामिन (ना)म्॥२४**

**सुकर्मोवाच—**

**एवमुक्त्वा द्विजश्रेष्ठ राजानं धर्मवत्सलम्।  
ययातिं मातली राझा पूजितः सादरं तदा॥ २५**

**इति श्रीमहापुराणे पाद्मे भूमिखण्डे वेनोपाख्याने ययातिचरिते  
मातापितृतीर्थ एकसप्ततितमोऽध्यायः॥ ७१॥**  
**आदिवः श्लोकानां समष्ट्यङ्काः – ६९८०**  
**————————  
अथ द्विसप्ततितमोऽध्यायः।  
———————**

**पिप्पल उवाच—**

**मातलेश्चवचः श्रुत्वा स राजा नहुषात्मजः।  
किं चकार महाप्राज्ञस्तन्मे विस्तरतो वद॥ १  
सर्वपुण्यमयी पुण्या कथेयं पापनाशिनी।  
श्रोतुमिच्छाम्यहं प्राज्ञ नैत्र तृप्तोऽस्मि सर्वथा॥ २**

**सुकर्मोवाच—**

**सर्वधर्मभृतां श्रेष्ठो ययातिर्नृपसत्तमः।  
तमुवाचाऽऽगतं दूतं मातलिं चेन्द्रसारथिम्॥ ३**

**ययातिरुवाच —**

**शरीरं नैव त्यक्ष्यामि न [गमिष्यै](# "क. ख.ङ. च. छ. झ. ड. ढ. ष्ये दिवं पुनः स्त्र ।") पुरंदरम्।  
शरीरेण विना दूत पार्थिवेन न संशयः॥ ४  
यद्यपीहमहादोषाः कायस्यैवं प्रकीर्तिताः।  
पूर्वं चापि त्वया मेऽद्य सर्वमुत्त्कंगुणागुणम्॥ ५  
नाहं [त्यक्त्वा](# "ड . त्यक्ष्ये शरीरं तु न गमिष्ये दि।") शरीरं वै गमिष्ये त्रिदिवं पुनः।  
इत्याचक्ष्व इतो गत्वा देवदेवं पुरंदरम्॥ ६  
एकाकिनाऽपि जीवेन कायेनापि महामते।  
नैव सिद्धिंप्रयात्येव सांसारिकीमिहैव हि॥ ७  
नैव प्राणंविना कायो जीवः कायंविना न हि।  
उभयोश्चापि मित्रत्वं [नयिष्ये](# "छ. ष्येऽहं शमेन च। य।") नाशमेव न॥ ८  
यस्य प्रसादभावाद्वै सुखमश्नाति केवलम्।  
शरीरस्याप्ययं प्राणो [भोगानन्यान्मनोनुगान्](# "ड. गाञ्श्र्लाघ्यान्म।")॥ ९  
[एनं](# "घ जं. ट . ठ . ड. ढ . एवं ज्ञात्वा स्वर्गभोगं न भोक्ष्येदेवदूतक। सं।") त्यक्त्वा स्वर्गभोगं भोक्ष्येऽहं देवदूत न।  
संभवन्ति महादुष्टा व्याधयो दुःखदायकाः॥ १०  
मातले किल्बिषाश्चैव जरादोषादि जायते।  
पश्य मे पुण्यसंयुत्त्कंकायं षोडशवार्षिकम्॥११  
जन्मप्रभृति मे कायः शतार्धं च प्रयाति हि।  
तथाऽपि नूतनो भावः कायस्यापि प्रजायते॥  
मम कालो गतो दूत [अब्दलक्षमनुत्तमम्](# "क . अष्टल। छ. अब्दानां शतम्।")॥ १२  
यथा षोडशवर्षस्य कायः पुंसः प्रशोभते।  
तथा मे शोभते देहो बलवीर्यसमन्वितः॥ १३  
नैब ग्लानिर्न मे हानिर्नं भ्रमो [व्याधयो](# "क. ख. च. छ.झ. यो जरा। मा। ङ. ढ . यो न वा। मा !") न च।  
मातले मम कायो हि धर्मोत्साहेन वर्धते॥ १४**



**सर्वामृतमयं दिव्यमौषधं परमौषधम्।  
पापव्याधिप्रणाशार्थंधर्मार्थंहि कृतं पुरा ॥ १५  
तेन मे शोधितः कायो गददोषो न जायते।  
हृषीकेशस्य देवस्य नामोच्चारणमुत्तमम्॥ १६  
एतद्रसायनं दूत नित्यमेव करोम्यहम्।  
तेन मे व्याधयो दोषाः पापाद्याः प्रलयं गताः॥ १७  
विद्यमाने हि संसारे कृष्णनाम्नि महौषधे।  
मानवा मरणं यान्ति पापव्याधिप्रपीडिताः॥  
न पिबन्ति महा****मूढाः कृष्णनामरसायनम्॥ १८  
[तेन](# "क. ख. ग. घ. ङ. च. छ. झ. ट. ड. ढ . न ज्ञानेन ध्यानेन ।") ध्यानेन भावेन पूजाभावेन मातले।  
सत्येन दानपुण्येन मम कायो निरामयः॥ १९  
पापाञ्चआमयात्पीडाः प्रभवन्ति शरीरिणाम्।  
पीडाभ्यो जायते मृत्युः प्राणिनां नात्र संशयः॥ २०  
तस्माद्धर्मः प्रकर्तव्यः पुण्यं सत्याश्रयं नरैः।  
पञ्चभूतात्मकः [कायः](# "क चड यः शतस।")शिरासंधिषु [जर्जरः](# "ङ. छ. झ. ढ. रः । तमनुसंदधते मर्त्यो हेमकारेव टङ्कणैः । त । ड. रः । तमनुसंदधते मर्त्यो हेमकारेव काश्वनैः ।")॥ २१  
एवं संधीकृतो मर्त्यो हेमाकारे (कृते)व कङ्कणम्।  
तत्र भावो महानग्निर्धातुरेव कलेवरम्॥२२  
[शतखण्डमयो](# "म यो निष्ठो यो ऽ-प्सुसंधत्तबु।") [विप्रयोऽनुसंधति](# "ड. नुसज्जति ।") (?) बुद्धिमान्।  
\[[हरेर्नान्ना](# "एतश्चिह्नान्तर्गतः पाठः क. ख. ङ.च.छ.झ. ड.ढ.पुस्तकस्थः ।") च दिव्येन सौभाग्येनापि पिप्पल॥२३  
पञ्चात्मका हि ये खण्डाः शतसंधिषु जर्जराः।  
तेनानुसंधिताः सर्वे कायधातुसमा अभवन्\]॥२४  
हरिपूजोपचारेण ध्यानेन नियमेन वा।  
सत्यभावेन दानेन कायः शुद्धो विजायते॥ २५  
दोषा नश्यन्ति कायस्य व्याधयः शृणु मातले।  
बाह्याभ्यन्तरशौंचं हि दुर्गन्धिर्नैव जायते॥  
शुचिस्ततो भवेत्सूत प्रसादात्तस्य चक्रिणः॥ २६  
\[[नाहं](# "एतश्चिह्नान्तर्गतः पाठो ङ. ढ . पुस्तकस्थः ।") स्वर्गें
गमिष्यामि स्वर्गमत्र करोम्यहम्।  
तपसा चैव भावेन स्वधर्मेण महीतलम्॥२७  
स्वर्गरूपं करिष्यामि प्रसादात्तस्य चत्र्किणः\]।  
एवं ज्ञात्वा प्रयाहि त्वं कथयस्व पुरंदरम्॥२८**

**सुकर्मोवाच—**

**इत्यं श्रुत्वा स वै दूतो नृपतेः परिभाषितम्।  
\[[आशीर्भिरभिनन्द्याथ](# "एतश्चिह्नान्तर्गतः पाठःक. ख. ङ. च. छ. झ. ड . पुस्तकस्थः ।") आमन्त्र्यनृपतिं गतः\]॥  
सर्वें निवेदयामास स इन्द्राय महात्मने॥ २९  
समाकर्ण्य सहस्राक्षो ययातेस्तु महात्मनः।  
तदर्थं चिन्तयामास समानेतुं दिवं प्रति ॥ ३०**

**इति श्रीमहापुराणे पाद्मे भूमिखण्डे वेनोपाख्याने मातापितृतीर्थे ययातिचरिते द्विसप्ततितमोऽध्यायः ॥ ७२ ॥**  
**आदितः श्र्लोकानां समष्ट्यङ्काः - ७०१०  
——————  
अथ त्रिसप्ततितमोऽध्यायः ।  
————**

**पिप्पल उवाच—**

**गते तस्मिन्महाभागे दूत इन्द्रस्य वै पुनः।  
किं चकार स धर्मात्मा ययातिर्नहुषात्मजः ॥ १**

**सुकर्मोवाच—**

**तस्मिन्गते देववरस्य दूते स चिन्तयामास नरेन्द्रसूनुः।  
आहूय दूतप्रवरान्स सत्त्वरं धर्मार्थयुत्त्कंपरमादिदेश॥ २**



**गच्छन्तु दूता मम शासनेन स्वीयेषु देशेषु परेषु चैव।  
शृण्वन्तु सर्वेऽपि तथैव लोका जुषन्तु वाक्यं मम धर्मयुक्तम्॥  
व्रजन्तु लोकाः सुपथंहरेश्चभावैः सुपुण्यैरमृतोपमानैः॥ ३**

**सुकर्मभिश्वापि च ज्ञानध्यानैस्तपोभिरित्थं सततं नियुक्ताः।  
यज्ञैश्च दानैर्मधुसूदनैकमर्चन्तु लोका विषयान्विहाय॥ ४**

**सर्वत्र पश्यन्तु मरारिमेकं शुष्केषु चाऽऽर्द्रेष्वपि स्थावरेषु॥  
अभ्रेषु भूमौ सचराचरेषु स्त्रीयेषु कायेष्वपि जीवरूपम्॥ ५**

**देवं तमुद्दिश्य ददन्तु दानान्यातिथ्यभावैः [परिज्ञानकैश्च](# " क. ख. छ. झ. ड. °रिपैत्रिकै°। घ ट ठ °रिजातकै°।")॥  
नारायणं देववरं [यजध्वं](# "क. ख. छ. झ. जपध्वं। ङ. भजध्वं।") दोषैर्विमुक्ता अचिराद्भविष्यथ॥ ६**

**यो मामकं वाक्यमिहैव मानवो लोभाद्विमोहादपि नैव कारयेत्॥  
स शास्यतां याति सुनिर्वृतो ध्रुवं ममापि चौरो हि यथा निकृष्टः॥ ७**

**आकर्ण्य वाक्यं नृपतेश्च दूताः संहृष्टभावाः सकलां च पृथ्वीम्॥  
संश्रावयन्ति स्म नृपमप्रणीतमादेशभावं सकलं प्रजासु॥ ८**

**विप्रादिमर्त्या अमृतं सुपुण्यमानीतमेवं भुवने च राज्ञा॥  
पिबन्तु पुण्यं परिवैष्णवाख्यं दोषैर्विहीनं परिणाममिष्टम्॥ ९**

**श्रीकेशवं क्लेशहरं वरेण्यमानन्दरूपं परमार्थमेव \।\।  
नामामृतं दोषहरं तु राज्ञा [आनीतमत्रैव](# "घ. ठ. ड. मयैव। ") पिबन्तु लोकाः॥ १०**

**श्रीपद्मनाभं कमलेक्षणं च आधाररूपं जगतां महेशम्॥  
नामामृतं दोषहरं तु राज्ञा आनीतमत्रैव पिबन्तु लोकाः॥ ११**

**पापापहं व्याधिविनाशरूपमानन्ददं दानवदैत्यनाशनम्॥  
नामामृतं दोषहरं तु राज्ञा आनीतमत्रैव पिबन्तु लोकाः॥ १२**

**\[[यज्ञाङ्गरूपं](# " एतचिहान्तर्गतः पाठो घ. ट. ढ. पुस्तकस्थः।") च रथाङ्गपाणि पुण्याकरं सौख्यमनन्तरूपम्॥  
नामामृतं दोषहरं तु राज्ञा आनीतमत्रैव पिबन्तु लोकाः \]॥ १३**

**विश्वाधिवासं विमलं विरामं रामाभिधानं रमणं मुरारिम्॥  
नामामृतं दोषहरं तु राज्ञा आनीतमत्रैव पिबन्तु लोकाः॥ १४**

**आदित्यरूपं तमसां विनाशं चन्द्रप्रकाशं [मलपङ्कजानाम्](# " क. ख. ड. च. छ. झ. ड. ढ. मनप।")॥  
नामामृतं दोषहरं तु राझा आनीतमत्रैव पिबन्तु लोकाः॥ १५**

**सखङ्गपाणिं मधुसूदनाख्यं तं श्रीनिवासं सगुणं सुरेशम्॥  
नामामृतं दोषहरं तु राज्ञा आनीतमत्रैव पिबन्तु लोकाः॥ १६**

**नामामृतं दोषहरं सुपुण्यमधीत्य यो [मोधवविष्णुभक्तः](# "क. ख. ड. च. छ. झ. ड. ढ. मानव।")॥  
प्रभातकाले नियतो महात्मा स याति मुक्तिं न हि कारणं च॥ १७**

**इति श्रीमहापुराणे पाद्ये भूमिखण्डे वेनोपाख्याने मातापितृतीर्थे ययातिचरिते त्रिसप्ततितमोऽध्यायः॥ ७३॥  
आदितः श्लोकानां समष्ट्यङ्काः —७०२७**



**अथ चतुःसप्ततितमोऽध्यायः।  
—————**

**सुकर्मोवाच—**

**दूतास्तु ग्रामेषु वदन्ति सर्वे देशेषु द्वीपेष्वथ पत्तनेषु॥  
लोकाः [शृणुध्वं](# "क. ख. ङ. च. छ. झ. ढ. हुभिस्तपोभिर्धर्माभिलाषैर्यज ।") नृपतेस्तथाऽङ्गां सर्वप्रभावैईरिमर्चयन्तु॥ १**

**दानैश्च यज्ञैर्बहुभिः सुकर्मभिर्धर्मादिभिर्वा यजनैर्मनोभिः॥  
ध्यायन्तु लोका मधुसूदनं तमादेशमेवं नृपतेस्तु तस्य॥ २**

**एवं प्रकृष्टं सकलं सुपुण्यम। कर्णितं भूमितले सुलोकैः॥  
[तदाप्रभृत्येवं](# "क. ख. घ. ङ. च. छ. झ ट ठ ड ढ. ष यजन्ति म ।") समस्तमर्त्या ध्यायन्ति [गायन्तिं](# " ड. 'न्ति तमर्चयन्ति । ज।") [पुरारिमेक](# "घ ट ठ ड म् । ध्यायन्ति गायन्ति यजन्ति मर्त्या वें ।")॥ ३**

**जपन्ति तप्यन्ति यजन्ति चैव वेदप्रणीतैश्व [सुमूक्तमत्रैः](# "ट. क्तपाठैः। श्री ।")॥  
श्रोत्रैकपुण्यैरमृतोपमानैः श्रीकेशवं तद्गतमानसास्ते॥ ४**

**व्रतोपवासैर्नियमैश्च दानैर्विहाय दोषान्विषयान्समस्तान्॥  
\[[लक्ष्मीनिवास](# "एतच्चिहान्तर्गतः पाठः क. ख. घ ङ च छ झ ट ठ ड.ढ. पुस्तकस्थः ।") जगतां [निवास](# "क. ख. घ. ङ च छ ज झ ट ठ ड ढ संतं श्रीनिवासं ।") लोकास्तु भक्त्या परिपूजयन्ति॥ ५**

**इत्याज्ञा तस्य भूपस्य वर्तते क्षितिमण्डले।  
वैष्णवेन प्रभावेन जनाः\] सर्वे यजन्ति ते॥ ६  
नामभिः कर्मभिर्विष्णुं [यजन्तै](# " क. ख. घ. ङ. च. छ. झ ट ठ ड ढ न्ते ज्ञानकों ।") यज्ञकोविदाः।  
[तद्ध्यानास्तंञ्चवसिता](# "ड. स्तद्भतप्राणा वि।") विष्णुपूजापरायणाः॥ ७  
यावद्भूमण्डलं सर्व यावत्तपति तिग्मगुः।  
तावद्धि मानवा लोकाः सर्वे भागवतास्तु ते॥ ८  
विष्णोश्चैव प्रभावेन पूजास्तोत्रैश्च नामभिः।  
[आधिहीनाश्व](# "ङ. छ. झ. ढ. 'धिव्याधिविहीनास्ते सं।") ते भूमौ संजाता मानवास्तदा॥ ९  
वीतशोकाश्च पुष्याश्च [सर्वे](# "घ ङ. छ. झ ट ठ ड ढ. वैवै स्थिरयौवनाः ।") चैव तपोधनाः।  
संजाता वैष्णवा विप्र प्रसादात्तस्य चक्रिणः॥ १०  
आमयैश्च विहीनास्ते दोषै रोषैश्व वर्जिताः।  
\[[सर्वैश्वर्यसमापन्नाः](# "एतचिहान्तर्गतः पाठो ड. ढ. पुस्तकस्यः ।") सर्वरोगविवर्जिताः\]॥  
प्रसादात्तस्य देवस्य संजाता मानवास्तदा॥ ११  
अमरा निर्जराः सर्वे धनधान्यसमन्विताः।  
[महाविष्णुप्रसादेन](# "घ ङ च छ झ ट ठ ड ढ मर्त्या बिं ।") पुत्रपौत्रैरलंकृताः॥ १२  
तेषामेव महाभाग गृहद्वारेषु नित्यदा।  
कल्पद्रुमाः सुपुण्यास्ते सर्वकामफलप्रदाः॥ १३  
सर्वकामदुधा गावः सचिन्तामणयस्तथा।  
सन्ति तेषां गृहे पुण्याः सर्वकामप्रदायकाः॥ १४  
अमरा मानवा जाताः पुत्रपौत्रैरलंकृताः।  
सर्वदोषविहीनास्ते विष्णोश्चैव प्रसादतः॥ १५  
सर्वसौभाग्यसंपन्नाः पुण्यमङ्गलसंयुताः।  
सुपुण्या दानसंपन्ना ज्ञानध्यानपरायणाः॥ १६  
न दुर्भिक्षं न च व्याधिर्नाकालमरणं नृणाम्।  
तस्मिञ्शासति धर्मज्ञे ययातौ नृपतौ तदा॥ १७  
वैष्णवा मानवाः सर्वे विष्णुव्रतपरायणाः।  
तद्ध्यानास्तज्जपाः सर्वे संजाता भावतत्पराः॥ १८  
तेषां गृहाणि दिव्यानि पुण्यानि द्विजसत्तम।  
पताकाभिस्तु [शुभ्राभिः](# "ड. छ. झ. ड. घ. णुध्यानप । १३ घ. ट. उ.सुद्धाभिः ।") शङ्खयुक्तानि तानि च॥१९**



**गदाङ्कि[त](# " ञ.तभुजा।")****ध्वजाश्रित्रचक्रा[ङ्कि](# "म. ङ्कितपरायणाः। प ।")तानि नित्यं वै।  
पद्माङ्कितानि भास्वन्ति विमानप्र****तिमानि च॥  
गृहाणि भित्तिभागेषु चित्रितानि सुचित्रकैः॥ २०  
सर्वत्र गृहद्वारेषु पुण्यस्थानेषु सर्वशः।  
वनानि सन्ति दिव्यानि श्रद्धालाभयुतानि च॥ २१**

**तुलस्या च द्विजश्रेष्ठ युत्त्कानि हरिमन्दिरैः।  
[भास्वन्ति](# "घ.ङ. छ. झ.ट.ठ.ड.ढ. न्ति पुण्यदि ।")गुणदिव्यानि गृहाणि प्राणिनां सदा॥ २२  
सर्वत्र वैष्णवो भावो मङ्गलं बहु दृश्यते।  
\[[शङ्कशब्दाश्च](# "एतश्चिह्नान्तर्गतः पाठो ङ. छ. झ. ड. ढ . पुस्तकस्थः।") भूलोके मिथः स्फोटकरै रवैः॥  
भूयन्ते तत्र विप्रेन्द्र दोषपापविनाशकाः\]॥ २३  
शङ्खस्वस्तिकपद्मानि गृहद्वारेषु तानि च।  
विष्णुभक्ताभिर्नाभिलिखितानि द्विजोत्तम। २४  
गीतरागैश्च तानैश्च मूर्छनातालसुस्वरैः।  
गायन्ति केशवं लोका विष्णुध्यानपरायणाः॥ १५**

**हरिं मुरारिं प्रवदन्ति केचिच्छ्रीशाच्युर्त माधवमेव चान्ये।  
श्रीनारसिंहं कमलेक्षणं तं गोविन्दमेकं कमलापतिं च॥ १६  
कृष्णं च रामं शरणं व्रजन्ति जपन्ति जाप्यैः परिपूजयन्ति।  
दण्डप्रणामैः प्रणमन्ति विष्णुं तद्ध्यानयुक्ताः परिवैष्णवास्ते॥१७**

**इति श्रीमहापुराणे पाद्मे वेनोपाख्याने ययातिचरिते चतुःसप्ततितमोऽध्यायः॥ ७४॥**  
**आदितः श्लोकानां समष्ट्यङ्काः - ७०५४  
————  
अथ पञ्चसप्ततितमोऽध्यायः।  
————**

**सुकर्मोवाच—**

**कृष्णं विष्णुं हरिं रामं मुकुन्दं मधुसूदनम्।  
नारायणं हृषीकेशं नारसिंहं तमच्युतम्॥ १  
केशवं पद्मनाभं तु वासुदेवं च वामनम्।  
वाराहं कमठं मत्स्यं कपिलं च सुराधिपम्॥ २  
\[[विश्वेशं](# "एतश्चिह्नान्तर्गतः पाठो घङ. छ. झ. ट.ठ.ड. ढ . पुस्तकस्थः।") विश्वरूपं च ह्यनन्तमनघं शुचिम्।  
पुरुषं पुष्कराक्षं च श्रीधरं श्रीपतिं हरिम्॥  
श्रीदंश्रीशं श्रीनिवासं सुमोक्षं मोक्षदं प्रभुम्\]॥ ३  
इत्येवमुञ्चरन्तो हि नामानि मानवा भुवि।  
प्रभजन्ति जनाः सर्वे बालवृद्धकुमारकाः॥ ४  
प्रणमन्ति हरिं नार्यो गृहकर्मरताः सदा।  
आसने शयने याने ध्याने ज्ञाने च माधवम्॥ ५  
क्रीडमानास्तथा बाला गोविन्दं [प्रणमन्ति](# "घ.ङ. छ. झ. ट.ठ.ड.ढ. प्रवदन्ति ते । दिं ।") च।  
दिवा रात्रौ सुमधुरं ब्रुवन्ति हरिनाम च॥ ६  
विष्णूञ्चारो हि सर्वत्र श्रूयते हि द्विजोत्तम।  
वैष्णवेन प्रभावेन मर्त्या वर्तन्ति भूतले॥ ७  
प्रासादकलशाग्रेषु देवतायतनेषु च।  
यथा सूर्यस्य बिम्बानि तथा चक्राणि भान्ति [वै](# "घ. ङ. छ. झ.ट.ठ.ड. ढवै। वैकुण्ठे दृश्यते भावं तद्भावं ज।")॥ ८  
कृष्णस्य दृश्यते भावः सर्वत्र जगतीतले।  
तेनराज्ञाकृतं विप्रपुण्यं चापि महात्मना॥ ९  
विष्णुलोकस्य समतां तथा नीतं महीतलम्।  
नहुषस्यापि पुत्रेण वैष्णवेन ययातिना॥ १०  
उभयोर्लोकयोर्भावमेकीभूतं महीतले।  
भूतलस्यापि विष्णोश्च ह्यन्तरं नैव दृश्यते॥११**



**[विष्णूचारं](# "ङ. विष्णुध्यानं । ") हि वैकुण्ठे प्रकुर्वन्ति च वैष्णवाः।  
भूतले तादृशोच्चारं प्रकुर्वन्ति च मानवाः॥ १२  
उभयोर्लोकयोर्भाव एको हि विप्र[दृश्यते](# "घ ट ठ ड 'ते । राजमृत्यु ।")।  
जरारोगभयं नास्ति मृत्युहीना नरा यतः॥ १३  
दानभोगप्रभावस्तु अधिको दृश्यते भुवि।  
पुत्राणां च सुखं पुण्यमधिकं पौत्रजं तथा॥  
स्वान्भोक्ष्यन्ति सुखेनापि मानवा भुवि सत्तमाः।  
विष्णोः प्रसाददानेन उपदेशेन तस्य च॥१५  
सर्वव्याधिविनिर्मुक्ता मानवा वैष्णवास्तथा।  
स्वर्गलोकतिरस्कारः कृतो राज्ञा महीतले॥१६  
पञ्चविंशप्रमाणेन वर्षाणां [नृपसत्तमै](# " झ. ट. ड. म गदैहींना नराः सर्वे विष्णुध्या ।")।  
वेदविज्ञा नराः सर्वे ज्ञानध्यानपरायणाः॥ १७  
यज्ञदानपराः सर्वे दयाभावाश्च मानवाः।  
उपकाररताः सर्वे पुण्या धन्याः शुभा नराः॥ १८  
सर्वे धर्मपरा विप्र विष्णुध्यानपरायणाः।  
राज्ञा तेनोपदिष्टास्ते संजाता वैष्णवा भुवि॥ १९**

**विष्णुरुवाच -**

**श्रूयतां नृपशार्दूल चरित्रं तस्य भूपतेः।  
सर्वधर्मपरो नित्यं विष्णुभक्तश्च नाहुषिः॥ २०  
अब्दानां चैव लक्षैकं तस्यापि सुगतं भुवि।  
नूतनो दृश्यते कायः पञ्चविंशाब्दको यथा॥२१  
पञ्चविंशात्मको भाति रूपेण वयसा तदा।  
[प्रशस्तः](# " क.ख. ङ. च. छ. झ. ढ. प्रबलः ।") प्रौढिसंपन्नः प्रसादात्तस्य चक्रिणः॥ २२  
मानवा भूमिलोकस्था यमं नैवानुयान्ति ते।  
[रागदोषविनिर्मुक्ताः](# "क. ख. ङ. च. छ. झ. ढ. 'गद्वेष ।") [कामपाशविवर्जिताः](# "ड. कामायासवि ।")॥ २३  
सुखिता दानपुत्रैश्च सर्वधर्मपरायणाः।  
विस्तारं ते जनाः सर्वे संतत्याऽपि गता नृप॥ २४  
[यथा](# "क. ख. च. ड. या कैतवको भोगो विस्तारं याति भू ।") दूर्वा वटाचैव विस्तारं यान्ति भूतले।  
तथा ते मानवाः सर्वे पुत्रपौत्रैः प्रविस्तुताः॥२५  
[मृत्युदोषविहीनास्ते](# ".डनाश्च स्थिरकाया हारोगिणः .धर्माध्यक्षाश्च।") चिरं जीवन्ति ते जनाः।  
स्थिरकायाश्च सुखिनो जरारोगविवर्जिताः॥ २६  
पञ्चविंशाब्दिकाः सर्वे नरा दृश्यन्ति भूतले।  
सत्याचारपराः सर्वे विष्णुध्यानपरायणाः॥२७  
एवं हि सर्वे मर्त्यास्ते प्रसादात्तस्य चक्रिणः।  
संजाता मानवाः सर्वे दानभोगपरायणाः॥२८  
मृतो न श्रूयते लोके सर्वस्मिञ्जगतीतले।  
शोकं नैव प्रपश्यन्ति दोषं नैव प्रयान्ति ते॥ २९  
स्वर्गलोकस्य यद्रूपं तद्रूपं भूतलस्य च।  
[संजातां](# " झ. ट. ड. 'ता मानवश्रेष्ठ प्र ।") विष्णुभक्तास्ते प्रसादात्तस्य चक्रिणः॥ ३०  
यमदूता विधिभ्रष्टा विष्णुदूतैस्तु ताडिताः।  
रुदमाना गताः सर्वे धर्मराजं परस्परम्॥ ३१  
तत्सर्वं कथितं दूतैश्चेष्टितं भूतले च तैः।  
[अमृत्यु](# "क. ख. घ. ङ. च. छ. झ. ट. ठ. ड . ढ. अधिकं।") भूतलं जातं दानभोगेन भास्करे॥३२  
\[[नहुषस्याऽऽत्मजेनापि](# "एतचिहान्तर्गतः पाठः क. ख. घ ङ च छ झ ट ड. पुस्तकस्थः") कृतं देव ययातिना।  
विष्णुभक्तेन पुण्येन स्वर्गरूपं प्रदर्शितम्॥ ३३  
एवमाकणितं सर्वे धर्मराजेन वै तदा। \]  
धर्मराजस्तदा तत्र दूतेभ्यः श्रुतविस्तरः॥  
चिन्तयामास [संत्यार्थी](# "क. ख. ङ. च. छ. झ ड.ढ.सर्वार्थ ।") क्षणैकं नृपचेष्टितम्॥ १४**

**इति श्रीमहापुराणे पाद्मे भूमिखण्डे वेनोपाख्याने ययातिचरिते पञ्चसप्ततितमोऽध्यायः॥ ७५॥  
आदितः श्लोकानां समष्ट्यङ्काः - ७०८८**



**सुकर्मोवाच—**

**सौरिर्वतैस्तथा सर्वैः सह स्वर्ग जगाम ह।  
द्रष्टुं तत्र सहस्राक्षं देववृन्दैः समावृतम्॥ १  
धर्मराजं समायान्तं ददर्श सुरराट् तदा।  
समुत्थाय त्वरायुक्तो ददावर्धमनुत्तमम्॥  
पप्रच्छाऽऽगमनं तस्य कथयस्व ममाग्रतः॥ २  
तदाकर्ण्य महद्वाक्यं देवराजेन भाषितम्।  
धर्मराजोऽब्रवीत्सर्वं ययातेश्वरितं महत्॥ ३**

**धर्मराज उवाच —**

**श्रूयतां देवदेवेश यस्मादागमनं मम।  
कथयाम्यहमत्रापि येन चैवाऽऽगतस्तव॥ ४  
नहुषस्याऽऽत्मजेनापि वैष्णवेन महात्मना।  
कारिता वैष्णवाः सर्वे \[[ये](# "एतचिहान्तर्गतः पाठः क. ङ च छ झ. ड. ढ. पुस्तकस्थः।") वसन्ति महीतले॥५  
वैकुण्ठस्य समं रूपं मर्त्यलोकस्य वै कृतम्।  
अमरा मानवा जाता \] जरारोगैर्विवर्जिताः॥ ६  
पापमेव न कुर्वन्ति असत्यं न वदन्ति ते।  
कामक्रोधविहीनास्ते लोभमोहविवर्जिताः॥ ७  
दानशीला महात्मानः सर्वे धर्मपरायणाः।  
[सर्वकामैः](# "क. ख. ङ. च. छ. झ. ढ. सर्वकर्मैः। ड. सर्वधर्मैः।") समर्चन्ति नारायणमनामयम्॥ ८  
तेन वैष्णवधर्मेण मानवा जगतीतले।  
निरामया [वीतभया](# "क. ख. ङ. च. छ. झ ड. ढ. वीतशोकाः।") सर्वे च स्थिरयौवनाः॥ ९  
दूर्वा वटा यथा देव विस्तारं यान्ति भूतले।  
तथा ते विस्तरं प्राप्ताः पुत्रपौत्रेः प्रपौत्रकैः॥ १०  
तेषां पुत्रैश्च पौत्रैश्च वंशाद्वंशान्तरं गताः॥ १०  
एवं वैष्णवधर्मेण जरामृत्युविवर्जितः।  
मर्त्यलोकः कृतस्तेन नहुषस्याऽऽत्मजेन च॥  
पदभ्रष्टोऽस्मि संजातो व्यापारेण विवर्जितः॥ ११  
एवं ते सर्वमाख्यातमात्मकर्मविनाशनम्।  
एवं ज्ञात्वा सहस्राक्ष लोकस्यास्य हितं कुरु॥ १२  
एतते सर्वमाख्यातं यथा पृष्टोऽस्मि वै त्वया।  
एतस्मात्कारणादिन्द्र आगतस्तव संनिधौ॥ १३**

**इन्द्र उवाच—**

**पूर्वमेव मया दूत आगमार्थं महात्मनः।  
प्रेषितो धर्मराजेन्द्र दूतेनास्यापि भाषितम् ॥ १४  
नाहं स्वर्गस्य चैवार्थी नाऽऽगमिष्ये दिवं पुनः।  
स्वर्गरूपं करिष्यामि सर्व तद्भूमिमण्डलम्॥१५  
इत्याचचक्षे भूपालः प्रजापाल्यं करोति च।  
तस्य धर्मप्रभावेन भीतस्तिष्ठामि [सर्वतः](# "क. ख.ङ. च. छ.झ ढ सर्वदा।") ॥ १६**

**धर्मराज उवाच—**

**येन केनाप्युपायेन तमानयस्व भूपतिम्।  
देवराज महाभाग यदि चेच्छसि मत्प्रियम्॥ १७  
इत्याकर्ण्य वचस्तस्य धर्मस्यापि सुराधिपः।  
चिन्तयामास मेधावी सर्वतत्त्वेन [पिप्पल](# "क. ख. घ. ड. च. छ. झ ट ठ डढभूपते")॥ १८  
काममाह [समाहूये](# "क. ख. ङ. च. छ. झ. ड. ड. य धर्म गच्छ पुँ ।") गन्धर्वाश्च पुरंदरः।  
\[[मकरन्दं](# "एतचिह्नान्तर्गतः पाठो ङ. झ. ढ. पुस्तकस्थः।") रतिं देव आनिनाय महात्मनः\]॥ १९  
तथा कुरुत वै यूयंयथाऽऽगच्छति भूपतिः।  
यूयं गच्छन्तु भूर्लोकं मयाऽऽदिष्टा न संशयः ॥ २०  
एवमुक्ता गताः सर्वे यत्र राजा स नाहुषिः।  
[नटरूपेण](# " ड. नररू ।") ते सर्वे [का](# "ड. कामेन तु समं ययुः।")मा[द्या](# " ट द्या गायनाः प्रभुम्। आ।")
कर्मणा द्विज॥२१**



**[आशीर्भिरभिनन्द्यैव](# "घ. ट. ठ. न्द्यैव राजन्पश्य सुनाढकम्। ड. न्द्यैनं राजानं नाहषिं तदा । तें ।") ते च ऊचुः सुनाटकम्।  
तेषां तद्वचनं श्रुत्वा ययातिः पृथिवीपतिः॥ २२  
सभ चकार मेधावी देवरूपां [सुपण्डितैः](# "ड. बहुश्रुताम् ।")।  
[समायातः](# "घ. ट. ठ. ड. सभापालः स्वयं भूत्वाशा ।") स्वयं भूपो ज्ञानविज्ञानकोविदः॥ २३  
तेषां तु [नाटकं](# " .डनर्तनं ।") राजा पश्यमानः स नाहुषिः। **  
**चरित्रं [वामनस्यापि](# "घ.ङ. छ. झ ड. ढ. पि नृत्यन्ति नटरू ।") उत्पतिं विप्ररूपिणः॥ २४  
रूपेणाप्रतिमा लोके सुस्वरं गीतमुत्तमम्।  
गायमाना जरा राजन्नार्या रूपेण वै तदा॥  
तस्या गीतेन लास्येन हास्येन ललितेन च॥ २५  
मधुरालापतस्तस्य कन्दर्पस्य च मायया।  
मोहितस्तेन भावेन दिव्येन चरितेन च॥२६  
बलश्चैव [यथारूपं](# "क. ख. ङ. च. छ. झ. ड. ढ. विन्ध्यावल्या य' ।") बलिर्बद्धो यथा पुरा।  
वामनस्य यथा रूपं चक्रे मन्मथस्तादृशम्॥२७  
सूत्रधारः स्वयं कामो माधवः [पारिपार्श्वकः](# "ड. कः । बारीवें ।")।  
नटीवेषधरा जाता सा रतिर्हृष्टवल्लभा॥२८  
नेपथ्याभिचराः सर्वे तस्मिन्वै नाट्यकर्मणि।  
मकरन्दो [महामाज्ञः](# " घ. झ. ठ. ड. ज्ञः प्रज्ञाभावेन नृत्यति । य ।")क्षोभयामास भूपतिम्॥ २९**  
**यथा यथा पश्यति नृत्यमुत्तमं गीतं समाकर्ण्य च भूपतिः सः॥  
तथा तथा मोहवशं प्रणीतः साधुप्रणीतेन महानुभावः॥ ३०**

**इति श्रीमहापुराणे पाद्मे भूमिखण्डे वेनोपाख्याने मातापितृतीर्थे ययातिचरिते षट्सप्ततितमोऽध्यायः॥ ७६॥  
आदितः श्लोकानां समष्ट्यङ्काः – ७११८  
————  
अथ सप्तसप्ततितमोऽध्यायः।  
—————**

**सुकर्मोवाच—**

**कामस्य गीतास्येन हास्येन ललितेन च।  
मोहितस्तेन राजेन्द्रो [नटरूपेण](# "घ ठ. ट. ड. रूपो बभूव ह। कृ । ") पिप्पल॥ १  
कृत्वा मूत्रपुरीषं च स राजा नहुषात्मजः।  
अकृत्वा पादयोः शौचमासन उपविष्टवान्॥ २  
वदन्तरं तु संप्राप्य संचचार जरा नृपम्।  
कामश्चापि नृपश्रेष्ठ इन्द्रकार्ये कृतं हि तैः॥ ३  
निवृचे नाटके तस्मिन्गतेषु तेषु भूपतिः।  
जराभिभूतो धर्मात्मा कामसंसक्तमानसः॥ ४  
मोहितः [कामदेवेन](# "क. ख. ङ. च. छ. झ. ड. ढ 'ममोहेन ।") विहलो विकलेन्द्रियः।  
अतीव मुग्धो धर्मात्मा विषयैश्चपराजितः॥ ५  
एकदा मृगयाशीलः संप्राप्तः कामसंयुतः।  
वने च [क्रीडेते](# " ड. ढ. इतेऽसौहो मो।") विम मोहरागवशं गतः॥ ६  
क्रीडमानस्य तस्यापि नृपतेश्च महात्मनः।  
मृगश्चैकः समायातचतुःशृङ्गो वनौपमः॥ ७  
[सर्वाङ्गसुन्दरो](# " क. ख. घ. ड.च. छ. झ ट ठ ड. ड. रो राजन्हेम।") विप्र हेमवर्णतनूरुहः।  
[रत्नमौलिः](# "क. ख. ड.च. छ. झ. ड. ढ. रत्नज्योतिः।") सुचित्राङ्गो दर्शनीयमनोहरः॥ ८  
अभ्यधावत्स वेगेन तं दृष्ट्वा चापबाणवान्।  
इत्याशशङ्क मेधावी कोऽपि दैत्योऽयमागतः॥ ९  
तेन राजा मृगेणापि दूरमाकर्षितस्तदा।  
गतः स रथवेगेन श्रमेण परिखेदितः ॥ १०  
पश्यमानस्य तस्यापि मृगस्त्वन्तरधीयत।  
स पश्यति वनं तत्र नन्दनोपममद्भुतम्॥ ११  
चारुवृक्षसमाकीर्णे भूतपञ्चकशोभितम्।  
गुरुभिश्चन्दनैः पुण्यैः कदलीखण्डमण्डितैः॥ १२**



**बकुलाशोकपुभागैर्नारिकेलैश्च तिन्दुकैः।  
पूगीफलैश्च खर्जूरैःकुमुदैः सप्तपर्णकैः॥ १३  
पुष्पितैः कर्णिकारैश्च नानादृक्षैः सदाफलैः।  
पुष्पितामोदसंयुक्तैः केतकैः पाटलैस्तथा॥ १४  
पश्यमानो महाराजो ददर्श सर उत्तमम्।  
पुण्योदकेन संपूर्णं विस्तीर्णं पञ्चयाजनम्॥ १५  
हंसकारण्डवाकीर्ण जलपक्षिनिनादितम्।  
कमलैश्चापि मुदितं श्वेतोत्पलविराजितम्॥ १६  
रक्तोत्पलैः शोभमानं हाटकोत्पलमण्डितम्।  
नीलोत्पलैः प्रकाशन्तं (?) कह्लारैरतिशोभितम्॥ १७  
मत्तैर्मधुकरैश्वापि सर्वत्र परिनादितम्।  
\[[एवं](# "एतच्चिहान्तर्गतः पाठः क. ख. ङ. च. छ. झ. ट. ड ढ पुस्तकस्थः ।") सर्वगुणोपेतं ददर्श सर उत्तमम्॥ १८  
पञ्चयोजनविस्तीर्ण [दशयोजनदीर्घकम्](# "क. ख. च. ड. नकीलकम् ।")।  
तडागं सर्वतोभद्रं दिव्यभावैरलङ्कृतम् \]॥ १९  
रथवेगेन संखिन्नः किंचिच्छ्रमेण पीडितः।  
निषसाद [तटे](# "क. ख. घ. ङ. च. छ. झ ट ठ ड वने ।") [तस्य](# "ड. 'स्य अन्तरछा ।")श्रितश्छायां सुशीतलाम्॥ २०  
स्नात्वा पीत्वा जलं शीतं पद्मसौगन्ध्यवासितम्।  
सर्वश्रमोपशमनममृतोपममेव तत्॥ २१  
[शीतच्छायाश्रितेनापि](# " क. ख. घ. ङ. च. छ. श. ट. ठ. ड . ढ. वृक्षच्छायाश्रितेनापि ।") राज्ञा तेन च भूतले।  
गीतध्वनिं समाकर्ण्य गीयमानं यथा तथा॥२२  
यथा स्त्री गायते दिव्या तथाऽयं श्रूयते ध्वनिः।  
गीतप्रियो महाराज एवं चिन्तां परां गतः॥ २३  
चिन्ताकुलस्तु धर्मात्मा यावश्चिन्तयते क्षणम्।  
तावन्नारी वरा काचित्पीनोन्नतपयोधरा॥ २४  
नृपतेः पश्यमानस्य गता दृष्टिपथं वने।  
सर्वाभरणशोभाङ्गी शीललक्षणसंपदा॥ २५  
\[[तस्मिन्वने](# "एतच्चिह्नान्तर्गतः पाठः क. ख. घ. ड. च. छ. झ. ड. ढ. पुस्तकस्थः ।") समायाता नृपतेः पुरतः [स्थित](# "क. ख. ङ. च. छ. झ. ड. ढ. 'ता । तामुवाच महाराजः का हि कस्य भविष्यसि । किमर्थे हि समायाता तन्मे त्वं कारणं वद । पृष्टा सती तदा तेन न किंचिदपि पिप्पल । शुभाशुभं च भूपाल ब्रूते नैव वरां।")ा\]।  
सा पृष्टा तेन वै राज्ञा का त्वं किंकारणाऽऽगता॥ २६  
वद सर्व विशालाक्षि तच्छ्रुत्वा वचनं तु सा।  
नोवाच किंचिद्भूपालं लज्जमाना वरानना॥ २७  
महस्यैव गता शीघ्रं वीणावादनतत्परा।  
विस्मयेनापि राजेन्द्रो महता व्यावृतस्तदा॥ २८  
मया संभाषिता चापि न सा ब्रूते तथोत्तरम्।  
ततश्चिन्तां समापेदे ययातिः पृथिवीपतिः॥ २९  
योऽसौ मृगो यथा दृष्टश्चतुःशृङ्गसुवर्णकः।  
तस्मान्नारी समुद्भूता तत्सत्यं प्रतिभाति मे॥ ३०  
मायारूपमिदं सत्यं दानवानां भविष्यति।  
\[[चिन्तयित्वा](# "एतचिहान्तर्गतः पाठः क. ख. घ. ङ. च. छ. झ ट ठ ड ढ. पुस्तकस्थः ।") क्षणं राजा ययातिर्नहुषात्मजः\] ३१  
यावच्चिन्तयते राजा तावभारी महावने।  
अन्तर्धानं [गता](# "क. ख. घ ङ च छ. झ. ट. ड. ढ. 'ता राजन्प्रह।") विम प्रहस्य नृपनन्दनम्॥ ३२  
एतस्मिन्नन्तरे गीतं सुस्वरं नृपतिः पुनः।  
शुश्राव परमं दिव्यं मूर्छनातालसंयुतम्॥ ३३  
जगाम सत्वरं राजा यत्र गीतध्वनिर्महान्।  
जलान्ते [पुष्कले](# "क. ख. च. छ. झ. ब्करेष्वेव सहस्रदलमु । ड. 'करे चैन सहस्रदल । ड. ढ. करं चैव सहस्रदलमु।") चैव महत्सदनमुत्तमम्॥ ३४  
तस्योपरि बरा नारी शीलरूपगुणान्विता।  
दिव्यलक्षणसंपन्ना दिव्याभरणभूषिता॥ ३५  
दिव्यैर्भावैः प्रभात्येका वीणादण्डकधारिणी।  
गायन्ती सुन्दरं गीतं तालमानलयान्वितम्॥ ३६  
तेन गीतप्रभावेन मोहयन्ती चराचरम्।  
देवान्मुनिगणान्सर्वान्दैत्यान्गन्धर्वकिन्नरान्॥ ३७  
तां च दृष्ट्वा विशालाक्षी रूपतेजोपशालिनीम्।  
संसारे नास्ति चैवान्या नारीदृशी चराचरे॥ ३८  
पुरा नटोजरायुक्तो नृपते [काम](# "म. कायमेव ।") एव हि।  
संचरंश्चमहाकामस्तदाऽसौ प्रकटोऽभवत्॥ ३९  
घृतं स्पृष्ट्वा यथा वह्नीरश्मिमान्संप्रजायते।  
तां च दृष्ट्वा तथा कामस्तत्कायात्मकटोऽभवत्॥ ४०**



**[मन्मथाविष्टधर्मात्मा](# "अ. थाकृष्टचित्तोऽसौ तां।") तां दृष्ट्वा चारुलोचनाम्।  
ईदृग्रूपा न दृष्टा मे युवती विश्वमोहिनी ॥४१॥  
चिन्तयित्वा क्षणं राजा कामसंसक्तमानसः।  
तस्यां स विरहेणापि लुब्धोऽभूनृपतिस्तदा॥४२॥  
कामाग्निना दह्यमानः कामज्वरेण पीडितः।  
कथं स्यान्मम चैवेयं कथं भावो भविष्यति॥४३॥  
यदीयं प्राप्यते तर्हि सफलं जीवितं भवेत्।  
\[[यदा](# "एतचिहान्तर्गतः पाठः छ. झ ट ठ उ पुस्तकस्थः।") मां गूहते बाला पद्मास्या पद्मलोचना\]॥४४॥  
[एवं](# "क. ख. ङ च छ झ. ड. ढ.वं दुःखसमाचारों य।") विचिन्त्य धर्मात्मा ययातिः पृथिवीपतिः।  
तामुवाच वरारोहां का त्वं कस्यासि वा शुभे॥४५॥  
पूर्व दृष्टा तु या नारी सा दृष्टा पुनरेव च।  
तां च पप्रच्छ धर्मात्मा का चेयं तव पार्श्वगा॥४६॥  
सर्वे कथय कल्याणि अहं हि नहुषात्मजः।  
सोमवंशप्रसूतश्च सप्तद्वीपाधिपः शुभे॥४७॥  
ययातिर्नाम मे देवि ख्यातोऽहं भुवनत्रये।  
त्वयि संगच्छते चेतो भावमेवं प्रवाञ्छते॥४८॥  
देहि मे संगमं भद्रे कुरुष्व प्रियमेव मे।  
यं यं हि वाञ्छसे कामं तं तं दद्मि न संशयः॥४९॥  
दुर्जयेनापि कामेन हतोऽहं वरवर्णिनि।  
तस्मात्त्राहि सुशीलं मां प्रपनं शरणं तब॥५०॥  
राज्यं च सकलामुर्वी शरीरं चापि चाऽऽत्मनः।  
संगमे तव दास्यामि त्रैलोक्यमिदमेव ते॥५१॥  
तस्य राज्ञो वचः श्रुत्वा सा स्त्री पद्मनिभानना।  
विशालां खसखीं माह ब्रूहि राजानमागतम्॥५२॥  
नाम चोत्पत्तिस्थानं च पितरं मातरं शुभे।  
[ममापि](# " ङ. पि मे भावं कामं ममाप्रे। ङ. ड. 'पि भाव मे काममस्याप्रे") भवते कामो अस्याग्रे च निवेदय ॥५३॥  
तस्याश्च काङ्क्षितं ज्ञात्वा विशाला भूपतिं तदा।  
उवाच मधुरालापैः श्रूयतां नृपनन्दन॥५४॥**

**विशालोवाच—**

**काम एष पुरा दग्धो देवदेवेन शंभुना।  
रुरोद सा रतिर्दुःखाद्भर्तृहीना हि सुस्वरम्॥५५॥  
अस्मिन्सरसि राजेन्द्र रतिहिं न्यवसत्सदा।  
तस्याश्च विमलापं तु सुस्वरं करुणान्वितम् ॥५६॥  
समाकर्ण्य ततो देवी कृपया परयाऽन्विता।  
संजाता राजराजेन्द्र शंकरं वाक्यमब्रवीत्॥५७॥  
जीवयस्व महादेव पुनरेव मनोभवम्।  
वराकीयं महाभाग भर्तृहीना हि दुःखिता ॥  
कामेनाथ समायुक्तामस्मत्स्नेहात्कुरुष्व वै।  
तच्छ्रुत्वा च वचः प्राह जीवयामि मनोभवम्॥५९॥  
कायेनापि विहीनोऽयं पञ्चवाणो मनोभवः।  
भविष्यति न संदेहो माधवस्य सखा पुनः ॥६०॥  
दिव्येनापि शरीरेण वर्तयिष्यति नान्यथा।  
महादेवप्रसादेन मीनकेतुः स जीवितः ॥६१॥  
आशीर्भिरभिनन्यैव देव्याः कामं मनोभवम्।  
गच्छ काम प्रवर्तस्व नित्यं हि प्रियया सह ॥६२॥  
तावन्मर्त्ये महातेजाः स्थितिसंहारकारकः।  
पुनः कामः सरः प्राप्तो यत्राऽऽस्ते दुःखिता रतिः ॥६३॥  
इदं कामसरो राजन्नत्र सा संस्थिता रतिः।  
दग्धे तस्मिन्महाभागे मन्मथे दुःखधर्षणि॥६४॥  
[रत्यः](# "छ. झ. ड. 'त्याः कण्ठात्स।")कोपात्समुत्पन्नः पावको दारुणाकृतिः।  
अतीव दग्धा तेनापि सा रतिर्मोहमूर्च्छिता ॥६५॥  
अनुपातं मुमोचाथ भर्तृहीना नरोत्तम।  
नेत्राभ्यां हि जले तस्याः पतिता अश्रुविन्दवः ॥६६॥  
तेभ्यो जातो महाशोकः सर्वसौख्यप्रणाशकः।  
\[[क्षिणात्पश्चात्समुद्भूते](# "एतचिहान्तर्गतः पाठो ड. पुस्तकस्थः।") अश्रुभ्यो नृपसत्तम ॥६७॥  
वियोगो नाम दुर्मेधास्तेभ्यो जज्ञे प्रणाशकः \]।  
दुःखसंतापको चोभो जज्ञाते दारुणौ तदा ॥६८॥  
मूर्छा नाम ततो जज्ञे दारुणा सुखनाशिनी।  
शोकाज्जज्ञे महाराज कामज्वरोऽथ विभ्रमः ॥६९॥  
[प्रलापो](# "ङ. छ झ . ढ. पो विङ्गल।") बहुलश्चैव उन्मादो मृत्युरेव च।  
तस्यास्तदाऽश्रुविन्दुभ्यो जज्ञिरे विश्वनाशकाः ॥७०॥**



**तस्याः पार्श्वे समुत्तस्थुः [सर्वे](# ".क. ख. ङ. च. झ. ढ. सर्वतापाङ्गधारि । छ. सर्वे ते चाङ्गधारि । ड. सर्वतो वेगधारि ।") ते दुःखकारिणः ।  
मूर्तिमन्तो महाराज सद्भावगुणसंयुताः ॥७१॥**

**काम एष समायातः केनाप्युक्तं तदा नृप ।  
महानन्देन संयुक्ता दृष्ट्वा कामं समागतम् ॥७२॥**

**नेत्राभ्यामश्रुपूर्णाभ्यां पतिता अश्रुबिन्दवः ।  
अप्सु मध्ये महाराज चापल्याज्जज्ञिरे प्रजाः॥७३॥**

**प्रीतिर्नाम [तदा](# "घ ट ठ. महालोके ।ड. महामोहः।") जज्ञे ख्यातिर्लज्जा नरोत्तम ।  
तेभ्यो जज्ञे महानन्दः शान्तिश्चान्या नृपोत्तम ॥७४॥**

**जज्ञाते द्वे शुभे [कन्ये](# "क. ख. घ ङ च छ ज झ ट ठ ड ढ. पुण्ये ।") [सुखसौभाग्यदायके](# "क. ख. घ ङ च छ ज झ ट ठ ड ढ ॰खसंभोगदा ।") ।  
लीला क्रीडा मनोभावसंभोगस्तु महानृप ॥७५॥**

**रत्यास्तु वामनेत्राद्वै ह्यानन्दादश्रुबिन्दवः ।  
जलान्ते पतिता राजंस्तस्माज्जज्ञे सुपङ्कजम् ॥७६॥**

**तस्मात्सुपङ्कजाज्जाता चेयं नारी वरानना ।  
अश्रुविन्दुमती नाम रतिपुत्री नरोत्तम ॥७७॥**

**अस्याः प्रीत्या सुसौहार्दादहं वर्ते हि नित्यदा ।  
सखिभावस्वभावेन संहृष्टा सर्वदा शुभा ॥७८॥**

**विशाला नाम मे ख्यातं वरुणस्य सुता नृप ।  
अस्याः स्वान्ते प्रवर्तेऽहं स्नेहात्स्निग्धाऽस्मि सर्वदा॥ ७९॥**

**एतत्ते सर्वमाख्यातमस्याचाऽऽत्मन एव च ।  
वरार्थमेषा राजेन्द्र तपश्चरति शोभना॥८०॥**

**ययातिरुवाच —**

**सर्वमेव त्वयाऽऽख्यातं मया ज्ञातं शुभे शृणु ।  
मामेवं हि भजत्वेषा रतिपुत्री वरानना ॥८१॥**

**यमेषा वाञ्छते बाला तं च कामं ददाम्यहम् ।  
तथा कुरुष्व कल्याणि यथा मे वशगा भवेत् ॥८२॥**

**विशालोवाच—**

**अस्या व्रतं प्रवक्ष्यामि तदाकर्णय भूपते ।  
पुरुषं यौवनोपेतं सर्वज्ञं वीरलक्षणम्॥८३॥**

**देवराजसमं राजन्धर्माचारसमन्वितम् ।  
तेजस्विनं महाप्राज्ञं दातारं यज्वनां वरम् ॥८४॥**

**गुणानां [धर्मभावस्य](# "ङ. छ. झ. ढ. सर्वभावस्य ।") ज्ञातारं पुण्यभाजनम् ।  
\[[लोक](# "एतच्चिहान्तर्गतः पाठो घ ट ठ ड पुस्तकस्थः ।") इन्द्रसमं राजन्यज्ञवर्त्मनि तत्परम् \] ॥  
सर्वैश्वर्यसमोपेतं [नारायणपरायणम्](# "ङ. छ. झ. ढ णमिवापरम् ।") ॥८५॥**

**देवानां सुप्रियं नित्यं ब्राह्मणानामतिप्रियम् ।  
ब्रह्मण्यं वेदतत्त्वज्ञं त्रैलोक्ये ख्यातविक्रमम् ॥८६॥**

**एवंगुणैः समोपेतं त्रैलोक्ये च प्रपूजितम् ।  
सुमतिं सुप्रियं कान्तं वाञ्छत्येषा नृपोत्तम॥८७॥**

**ययातिरुवाच—**

**एभिर्गुणैः समोपेतं विद्धि मामिह चाऽऽगतम् ।  
अस्या अनुरूपो भर्ताऽहं सृष्टो धात्रा न संशयः ॥८८॥**

**विशालोवाच—**

**भवन्तं पुण्यसंनद्धं जाने राजञ्जगत्रये ।  
पूर्वं तु ये गुणाः सर्वे मयोक्ताः सन्ति ते त्वयि॥८९॥**

**एकेनापि च दोषेण त्वामेषा हि न मन्यते ।  
एष मे संशयो जातो [भवान्विष्णुसमो](# "क. ख. ङ. च. ढ. 'गुमयो नृ ।") नृपः॥९०॥**

**ययातिरुवाच—**

**समाचक्ष्व महादोषं येनैषा मां न मन्यते ।  
तत्रेन चारुसर्वाङ्गिप्रसादसुमुखी भव॥९१॥**

**बिशालोवाच—**

**आत्मदोषं न जानासि कस्मात्त्वं जगतीपते ।  
जरया [व्याप्तकायोऽसि](# "क. ख. ङ. च. छ. झ ट ठ ड ढ सि अनेनापि न मन्यते । ए") कामेनापि न पश्यसे ॥९२॥**

**एवं श्रुत्वा महद्वाक्यमप्रियं जगतीपतिः ।  
दुःखेन महताऽऽविष्टस्तामुवाच पुनर्नृपः॥१३॥**



**जरादोषो न मे भद्रे संसर्गात्कस्यचित्कदा।  
समुद्भूतो ममाङ्गे वै तं न जाने जरागमम्॥९४॥ **

**यं यं हि वाञ्छते बाला त्रैलोक्ये दुर्लभं शुभे।  
तमस्यै दातुकामोऽहं प्रियतां वर उत्तमः॥९५॥**

**विशालोबाच—**

**जराहीनो यदा स्यास्त्वं तदा ते सुप्रिया भवेत्।  
\[[एतद्विनिश्चयं](# "एतच्चिहान्तर्गतः पाठः क, ख, ङ, च, छ, झ. ड. द. पुस्तकस्थः ।") राजन्सत्यं सत्यं वदाम्यहम्॥९६॥ **

**श्रुतिरेवं व्रजेद्राजन् \] पुत्रे भ्रातरि भ्रत्यके।  
जरा संक्राम्यते यस्य तस्याने परिसंचरेत्॥९७॥ **

**तारुण्यं तस्य वै गृह्य तस्मै दत्त्वा जरां पुनः।  
उभयोः [प्रीतिसंवादः](# "छ, 'संबन्धं सुं' ।") सुरुच्या जायते शुभः॥ ९८॥ **

**यथाऽऽत्मदानपुण्यस्य कृपया यो ददाति च।  
फलं राजन्स्थिरं तस्य जायते नात्र संशयः॥९९॥ **

**दुःस्वैश्वोपार्जितं पुण्यमन्यस्मै हि प्रदीयते।  
सुपुण्यं तद्भवेत्तस्य पुण्यस्य फलमश्रुते॥१००॥**

**पुत्राय दीयतां राजंस्तस्मात्तारुण्यमेव च।  
प्रगृह्मैव [सेमायुक्तः](# "इ. क. ख. ङ. च. छ. झ. ढ, ससागच्छ । ड. सममुङ्क्ष्व ।") सुन्दरत्वेन भूपते॥१०१॥**

**यथा त्वामिच्छते भोक्तुं तथा त्वं कुरु भूपते।  
एवमाभाष्य तं भूपं विशाला विरराम ह॥१०२॥ **

**वासुदेव उवाच—**

**एवमाकर्ण्य राजेन्द्रो विशालावचनं तदा।  
एवमस्तु महाभागे करिष्ये वचनं तव॥१०३॥**

**कामासक्तः स मूढस्तु ययातिः पृथिवीपतिः।  
गृहं गत्वा समाहूय सुतान्वाक्यमुवाच ह॥१०४॥ **

**तुरुं पुरुं कुरु राजा यतुं च पितृवत्सलम्।  
कुरुध्वं पुत्रकाः सौख्यं यूयं हि मम शासनात्॥१०५॥ **

**पुत्रा ऊचुः—**

**पितृवाक्यं प्रकर्तव्यं पुत्रैश्वापि शुभाशुभम्।  
उच्यतां तात तच्छीघ्रं कृतं विद्धि न संशयः॥१०६॥ **

**एवमाकर्ण्य तद्वाक्यं पुत्राणां पृथिवीपतिः।  
आचचक्षे पुनस्तेषु हर्षेणाऽऽकुलमानसः॥१०७॥**

इति श्रीमहापुराणे पाद्मे भूमिखण्डे वेनोपाख्याने मातापितृतीर्थे ययातिचरिते सप्तसप्ततितमोऽध्यायः॥७७॥  
**आदितः श्लोकानां समष्ट्यङ्काः – ७२२५  
——————**

**अथाष्टसप्ततितमोऽध्यायः।  
——————**

**[ययातिरुवाच](# "घ. ट. ठ. सुकर्मोवाच ।")—**

**एकोऽपि (केन)गृह्यतां पुत्रा जरा मे दुःखदायिनी।  
धीरो भूत्वा ततश्चैव तारुण्यं मम दीयताम्॥१॥ **

**स्वकीयं हि महाभागाः सुरूपमतुलं ततः।  
संतप्तं मानसं मेऽद्य स्त्रियाऽऽसक्तं सुचश्चलम्॥२॥ **

**भाजनस्था यथाऽपच आवर्तयति पावकः।  
तथा मे मानसं पुत्राः कामानलेन चालितम्॥३॥ **

**एको गृहातु मे पुत्रा जरां दुःखप्रदायिनीम्।  
स्वीयं ददातु तारुण्यं यथाकामं चराम्यहम्॥४॥**

**जरायोपग्रहणं करिष्यति सुतोत्तमः।  
स भुनक्ति च मे राज्यं [धेनुः](# "६. भुवं ।") संधारयिष्यति॥  
तस्य सौख्यं सुसंपत्तिर्धनं धान्यं भविष्यति।  
\[[विपुला](# "एतच्चिहान्तर्गतः पाठः क. स. उ. छ. झ. पुस्तकस्यः ।") सन्ततिस्तस्य यशःकीर्तिर्भविष्यति॥ ६॥ **

**पुत्रा ऊचुः—**

**भवान्धर्मपरो राजन्मजाः सत्येन पालकः।  
कस्मात्ते हीदृशो भावो जातः प्रकृतिचालनः॥७॥**



**आगता नर्तकाः पूर्व पुरे मे नाव्यवर्तनाः।  
तेभ्यो मे कामसंदोहः संजातो मोह ईदृशः ॥८॥**

**जरया व्याहृतः कायो मम संक्लिष्टमानसम्।  
संबभूव सुतश्रेष्ठाः कामेन च समाकुलम्॥९॥**

**काचिदृष्टा मया नारी दिव्यरूपा वरानना।  
मया संभाषिता पुत्राः किंचियोवाच मानिनी ॥१०॥**

**विशाला नाम तस्याश्च सखी चारुविलक्षणा।  
सा मामाह शुभं वाक्यं सर्वसौख्यप्रदायकम् ॥११॥**

**जराहीनो यदा स्यास्त्वं तदा ते सुप्रियं भवेत्।  
एवं मम कृते वाक्यं तयोक्तं हि शिवागमम्॥१२॥**

**मया जरापनोदार्थं त्वदग्रे समुदाहृतम्।  
एवं ज्ञात्वा प्रकर्तव्यं यत्सुखं हि सुपुत्रकाः ॥१३॥**

**तुरुरुवाच—**

**शरीरं प्राप्यते पुत्रैः पितुर्मातुः प्रसादतः।  
धर्मश्चक्रियते राजन्शरीरेण विपश्चिता ॥१४॥**

**पित्रोः शुश्रूषर्ण कार्य पुत्रैश्वापि विशेषतः।  
न च यौवनदानस्य कालोऽयं मे नराधिप ॥१५॥**

**प्रथमे वयसि भोक्तव्यं \[[विषयं](# "एतचिहान्तर्गतः पाठः क. ख. ङ. च. छ. झ. ढ. पुस्तकस्थः ।") मानवैर्नृप।  
इदानीं तम कालोऽयं वर्तते तव सांप्रतम्॥१६॥**

**जरां तां च प्रदत्वा वै पुत्रे तात मनहशम्।   
पश्चात्सुखं प्रभोक्तव्यं\]न तु स्यात्तव जीवितम् ॥१७॥**

**तस्माद्वाक्यं महाराज करिष्ये नैव ते ह्यहम्।  
एवमाभाष्य तु नृपं तुरुर्ज्येष्ठः सुतस्तदा ॥१८॥**

**तुरोर्वाक्यं ततः श्रुत्वा क्रुद्धो राजाऽभ्यभाषत।  
तुरुं शशाप धर्मात्मा रोषेणारुणलोचनः॥१९॥**

**अपध्वस्तस्त्वया देशो ममैवं पापचेतन।   
तस्मात्पापी भवस्व त्वं [सर्वधर्मबहिष्कृतेः](# "क. ख. च. 'तः । चिरायुत्ववि । ङः ड. 'तः । शिखया त्वंविं ।")॥२०॥**

**[शिवशास्त्रविहीनश्च](# "छ. झ. शिरसा त्वं विं ।") [वेदवेदाङ्गवर्जितः](# "क. ख. घ.डच. छ. झ. ट. ठ. ड. ढ. दशास्त्रविद ।")।  
सर्वाचारविहीनस्त्वं भविष्यसि न संशयः ॥२१॥**

**ब्रह्मघ्नस्त्वं देवदुष्टः सुरापः सत्यवर्जितः।  
चण्डकर्मप्रकर्ता त्वं भविष्यसि नराधमः ॥२२॥**

**सुरालीनक्षुधः पापी गोश्चैव [भविष्यसि](# "ट. 'सि । दुःखकर्माऽप्यदत्तश्च ब्रह्मद्वेष्टा शिवाहतिः । ङ. झ. ड. °सि । दुथर्मा मुक्तकच्छश्च ब्रह्मद्वेष्टा निराकृतिः ।") ।  
दुष्कर्मा मुक्तकक्षश्च ब्रह्मद्वेष्टाऽशिवाकृतिः॥२३॥**

**परदाराभिगामी त्वं महादुष्टश्च लम्पटः।  
सर्वभक्षश्च दुर्मेधाः सदा त्वं च भविष्यसि ॥२४॥**

**सगोत्रां रमसे नारीं सर्वधर्मप्रणाशकः॥  
पुण्यज्ञानविहीनात्मा कुष्ठवांश्च भविष्यसि ॥२५॥**

**तव पुत्राश्च पौत्राश्व ईदृशाश्चन संशयः।  
भविष्यन्ति ह्यपुण्याश्च मच्छापकलुषीकृताः ॥२६॥**

**एवं तुरुं स शप्त्वा वै यतुं पुत्रमथाब्रवीत्।   
जरां वै धारयस्वेह भुङ्क्ष्व राज्यमकण्टकम् ॥२७॥**

**\[[बद्धाञ्जलिपुटो](# "एतचिहान्तर्गतः पाठः क. ख. घ. ङ. प.छ.झ. ट. ठ. ड. ढ. पुस्तकस्थः ।") भूत्वा तदा राजानमब्रवीत्\]॥२८॥**

  **यदुरुवाच—**

**\[[जराभारं](# "एतचिहान्तर्गतः पाठः क. स्व. ङ. च. छ. झ. ढ. पुस्तकस्थः ॥") न शक्नोमि बोढुं तात कृपां कुरु।  
शीतमध्वा कदनं च वयोतीताय योषितः॥  
मनसः प्रातिकूल्यं च जरायाः पञ्च हेतवः\]॥२९॥**

**[जराभावं](# "ङ. च. छ. श. ड, जरादुःखं ।") न शक्नोमि वयसि प्रथमे नृप।  
कः समर्थो हि वै धर्तुं क्षम तात ममाधुना ॥३०॥**

**अथ क्रुद्धो महाराजो यदुं चापि शशाप ह।  
राज्यहीनो हि ते वंशः कदाचिद्वै [भविष्यति](# "क. ख. घ. ङ. च. छ. झ. ए. ठ. ड. 'ति । बेलते- । जः समाहि ।") ॥३१॥**

**काले त्वं तेजसा हीनः क्षत्रधर्मविवर्जितः।  
भविष्यसि न [संदेहः](# "क.ख. ड. च.छ. झ. ड. देहो मच्छासनपराङ्मुखः । य ।") संक्रोशनपरः स्वयम्॥३२॥**



** यदुरुवाच—**

**निर्दोषोऽहं महाराज कस्माच्छप्तस्त्वयाऽधुना।  
दयां कुरु सुदीनस्य प्रसादसुमुखो भव॥३३॥**

**ययातिरुवाच —**

**महादेवः कुले ते वै स्वांशेनापि हि पुत्रक।  
करिष्यति विसृष्टिं च तदा पूतं कुलं तब ॥३४॥**

**यदुरुवाच—**

**शप्तः पुत्रो महाराज विनिर्दोषः पितस्त्वया।  
अनुग्रहो दीयतां मे यदि वै वर्तते दया ॥३६॥**

**ययातिरुवाच —**

**यो भवेच्छ्रेष्ठपुत्रश्च पितुर्दुःखाभिहारकः।  
राज्यभोगं स वै भुङ्क्ते भारवोढा भवेत्स हि॥३६॥**

**[त्वया](# "क. ख. घ. ङ. च. छ. झ ट ठ ढ. या सर्वे प्रकर्तव्यं भव्याभव्यं न ।")धर्म न प्रवृत्तं अभाष्योऽसि न संशयः।  
भवता नाशिताऽऽज्ञा मे [मया](# "क. ख. घ. ङ. च. छ. झ ट ठ महादण्डेन घातितः ।") दण्डेन पातितः॥३७॥  
तस्मादनुग्रहो नास्ति यथेष्टं तत्तथा कुरु ॥**

**यदुरुवाच—**

**यस्मान्मे नाशितं राज्यं वंशश्चैव त्वया नृप।  
तस्मादुष्टो भविष्यामि तव वंशपतिर्नृप ॥३८॥**  
**तव वंशे भवितारो नानाभेदा नृपास्तु ये।  
तेषां ग्रामांश्च देशांश्व श्रियं रत्नानि यानि वै॥३९॥  
भोक्ष्यन्ति च न संदेहो अतिचण्डा महाबलाः।  
मम वंशसमुद्भूतास्तुरुष्का म्लेच्छरूपिणः॥४०॥  
त्वया ये नाशिताः सर्वे शप्ताः शापैश्व दारुणैः।  
एवमाभाष्य राजानं यदुः क्रुद्धो नृपं तदा \।\।४१॥  
अथ क्रुद्धो महाराजः पुनश्चैनं शशापह।**  
**मत्प्रजानाशकाः सर्वे वंशजास्ते च वै शृणु॥४२॥  
यावचन्द्रश्च सूर्यश्व पृथ्वी नक्षत्रतारकाः।  
[तावत्सर्वे](# "ङ. छ. ढ. 'वन्स्लेच्छाः प्रपच्यन्ते कुम्भीपाके च रौं ।") प्रपच्यन्ते नरके चैव रौरवे॥४३॥  
[कुरुं](# "ट. पुरुं ।") दृष्ट्वा ततो बालं क्रीडमानं [सुखंकरम्।](# " क. ख. घ. ङ. च. झ. ठ. ट. सुलक्षणम् । ")  
शर्मिष्ठातनयं राजा नायाचत स्तनंधयम् ॥४४॥  
शिशुं ज्ञात्वा परित्यक्तः कुरुस्तेनैव वै तदा।  
शर्मिष्ठायाः परं पुत्रं पुरुं च जगतीश्वरः ॥४५॥  
तमाह च समाहूय जरा मे गृह्यतां सुत।  
भुङ्क्ष्व राज्यं मयादत्तं सुपुण्यं हतकण्टकम् ॥४६॥**

**पुरुरुवाच—**

**राज्यं दैवेन भोक्तव्यं पित्रा भुक्तं तथा [तव](# "घ ठ व । सदाऽsदे' ")।  
तवाऽऽदेशं करिष्यामि जरा मे दीयतां नृप ॥४७॥  
तारुण्येन ममाद्यैव भूत्वा सुन्दररूपधृक्।  
भुङ्क्ष्व [भोगान्महाभाग](# " घ. ट. ठ. ' गान्सकामांश्च वि' ") विषयासक्तचेतसा ॥४८॥**  
**[यावदिच्छा](# "क. ख. घ. ङ. च. छ. झ. ठ. ढ.'वजीवाम्यहं तात तावन्नरां धराम्यहम् । एवं श्रुत्वा ततो राजा प्रत्युवाच महायशाः । यस्माद्वत्सममाऽऽज्ञा कृता विफला त्वया । तस्माद्वरं प्रदास्यामि बहुसख्यबलप्रदम् । एवमुक्तस्तु तेनापि पुरू राज्ञा महीपते । तारुण्यं दत्तवस्त जमाहास्य जरां नृप । तत्क्ष ।") महाभाग विहरस्व तया सह।  
पुरुमाह ततो राजा सुप्रसनो महामनाः ॥४९॥  
मम याच्या त्वया वत्स न कृता विफला यतः।  
तस्माद्वरं प्रदास्यामि तुभ्यं वत्स महाभुज ॥५०॥  
यस्माज्जरा गृहीता मे दत्तं तारुण्यकं स्वकम्।  
तेन राज्यं प्रभुङ्क्ष्व त्वं मया दत्तं महामते॥५१॥  
ततः कृते विनिमये वयसोस्तातपुत्रयोः।  
तत्क्षणावृद्धभावश्च पुरोरङ्गे प्रदृश्यते॥५२॥  
नूतनत्वं गतो राजा यथा षोडशवार्षिकः।  
रूपेण महता युक्तो द्वितीय इव मन्मथः॥५३॥**



**धनू राज्यं च च्छत्रं [च](# "क. ख. घ. ङ. च. छ. झ ट ठ च व्यजनं चाऽऽसनं । ")अ॒श्वं चान्यद्धनं गजम्।  
कोशं [वशं](# "क. ख. ङ. च. झ. देशं । छ. दण्डं । ") बलं सर्व [चामरव्यजने](# "क. ख. ङ. ख. छ. . ट. ठ. मरं स्यन्दनं त । ") तथा॥  
ददौ तस्मै महाराजः पुरोश्चैव महात्मनः॥५४॥**

**कामासक्तश्च धर्मात्मा तां [नारीमनुचिन्तयन्](# "क. ख. घ. च. छ. झ ट ठ न् । तत्सरः सागरोत्प्रेक्ष्यं का ।")।  
स्ववृत्तं नैव सस्मार कामात्मा नहुषात्मजः॥  
अधुविन्दुमती यत्र जगाम लघुविक्रमः॥५५॥**

**तां च दृष्ट्वा विशालाक्षीं [चारुपीनपयोधराम्](# "क. ख. च.“रुरूपमनोहराम् ।")।  
विशालां च महाराजः [कन्दर्पोद्धमानसः](# "ट. न्दर्पाकृष्टमा । ")॥५६॥**

**राजोवाच—**

**उवाच चाऽऽगतो भद्रे विशाले चारुलोचने।  
जरां त्यक्त्वा महाभागे दोषरूपां महाबलाम्॥  
तारुण्येन समायुक्तः किमन्यत्करवाण्यहम्॥५७॥**

**\[[तरुणो](# "एतच्चिहान्तर्गतः पाठः क. ख. घ ङ च छ झ ट ठ ढ. पुस्तकस्थः ।") भूत्वा समायातो भजत्वेषा ममाधुना।  
यं यं हि वाञ्छते चैषा तं तं दद्मि न संशयः॥५८॥**

**विशालोवाच—**

**यदा भवान्समायातो जरां [दुष्टां](# "ट. ब. हृष्टो । ") विहाय च।  
दोषेणैकेन लिप्तोऽसि भवन्तं नैव मन्यते॥५९॥**

**राजोवाच—**

**मम दोषं वदस्व त्वं यदि जानासि निश्चितम्।  
तं तु दोषं त्यजे तन्वि गुणरूपं न संशयः \]॥६०॥**

**इति श्रीमहापुराणे पाद्मे भूमिखण्डे वेनोपाख्याने पितृतीर्थेऽष्टसप्ततितमोऽध्यायः॥७८॥**

**आदितः श्लोकानां समष्ट्यङ्काः – ७२८५  
————**

**अथोनाशीतितमोऽध्यायः ।  
—————**


**विशालोवाच—**

**शर्मिष्ठा देवयानी च यस्य भार्ये सुलोचने।  
\[[सौभाग्यं](# "एतचिहान्तर्गतः पाठः क. ख. घ. ङ. च.छ. झ. ट. ठ. ढ. पुस्तकस्थः । ") तत्र वै दृष्टमन्यथा नास्ति भूतले \]॥  
तत्कथं त्वं महाभाग अस्याः कार्यवशो भवेः॥१॥**

**\[[सापत्नकेन](# "एतश्चिहान्तर्गतः पाठः क. ख. घ ङ च छ झ ट ठ ढ. पुस्तकस्थः ।") भावेन भवान्भर्ता प्रतिष्ठितः।  
ससर्पोऽसि महाराज भूतले चन्दनं यथा॥२॥**

**सपैंर्श्च वेष्टितं राजन्महाचन्दनमेव हि।  
तथा त्वं वेष्टितः सर्वैः सपत्नीनामसंज्ञकैः॥३॥**

**वरमग्निप्रवेशं च शिखरात्पतनं वरम्।  
रूपतेजः समायुक्तं सपत्नीसहितं प्रियम् \]॥४॥**

**न वरं तादृशं कान्तं [सपत्नीविषसंयुतम्।](# "क. ख. घ ङ च छ झ ट ठ ढ म् । तस्मान्न मं ।")  
इयं न मन्यते कान्तं भवन्तं गुणसागरम्॥५॥**

**ययातिरुवाच —**

**देवयान्या न मे कार्ये तथा शर्मिष्ठया शुभे।  
इत्यर्थेऽहं स्पृशे कार्य सत्यधर्मसमन्वितम्॥६॥**

**अश्रुबिन्दुमत्युवाच—**

**अहं राज्यस्य भोक्त्री च तव कायस्य भूपते।  
यद्यद्वदाम्यहं कार्यं तत्तत्कार्यंत्वया ध्रुवम्॥ ७॥**



**इत्यर्थे प्रत्ययं देहि मम वै स्वकरं नृप।  
बहुधर्मसमोपेतं पुण्यलक्षणसंयुतम्॥८॥**

**ययातिरुवाच —**

**अन्यांभार्यांन विन्दामित्वां विना [नृपनन्दिनि](# "क. ख. ङ. च. छ. झ. ढ वरवर्णिनि । ")।  
राज्यं च सकलामुर्वी मम कार्यं वरानने॥९॥**

**मत्कोषभुङ्क्ष्व चार्वाङ्गिमया [दतो](# "ङ. इ. ढ.इत्तः कर । ") वरस्तव ।  
यं यं मे भाषसे भद्रे तं तं कामंकरोम्यहम् ॥१०॥**

**अश्रुबिन्दुमत्युवाच —**

**अनेनापि महाराज तव भार्या भवाम्यहम्।  
[एर्वेयुक्तः](# "क. ख. घ. ङ च छ झ ट ठ ढ 'वमाकर्ण्य रा° ") स राजेन्द्रो हर्षव्याकुललोचनः॥  
गान्धर्वेण विवाहेन ययातिः पृथिवीपतिः॥११॥**

**उपयेमे शुभां पुण्या॑ मन्मथस्याऽऽत्मजां नृपः।  
तया सार्धं महात्मा [वै](# "घ. ट. ठ. वै रेमे स नृपनन्दनः । सा । ") स रेमे द्विजपुंगव॥१२॥**

**सागरस्य च तीरेषु वनेषूपवनेषु च।  
पर्वतेषु च रम्येषु सरित्सु च तया सह॥  
रमते राजराजेन्द्रस्तारुण्येन [महीपतिः](# "६ छ.'तिः । पश्चवि' ") ॥१३॥**

**एवं विंशत्सहस्राणि गतानि निरतस्य च।  
भूपस्य तस्य राजेन्द्र ययातेस्तु महात्मनः॥१४॥**

**विष्णुरुवाच —**

**एवं तया महाराजो ययातिर्मोहितस्तदा।  
कंदर्पस्य [प्रयोगेण](# "घ. ङ. छ. झ ट ठ ढ प्रपञ्चेन । ") इन्द्रस्यार्थे [महामनाः](# " घ ङ. छ. झ ट ठ ड मते । सु । ")॥१५॥**

**सुकर्मोवाच—**

**एवं पिप्पल मुग्धोअसौ ययातिः पृथिवीपतिः।  
तस्या मोहेन कामेन रतेन ललितेन च॥  
न जानाति दिनं रात्रिं मुग्धः कामस्य कन्यया ॥१६॥**  

**एकदा मोहितं भूपं ययातिं कामनन्दिनी।  
उवाच प्रणतं नम्रं वशगं चारुलोचना॥१७॥**

**अश्रुबिन्दुमत्युवाच —**

**संजातं दोहदं कान्त तन्मे कुरु मनोरथम्।  
अश्वमेधं मखश्रेष्ठं यजस्व पृथिवीपते॥१८॥**

**राजोवाच—**

**एवमस्तु महाभागे करोमि तव सुप्रियम्।  
समाहूय सुतं [पूरुं](# "९क ख. घ. ङ. च.छ ट ठ ढ श्रेष्ठे । ") राजभोगे विनिःस्पृहम्॥१९॥**

**स आहूतः समायातो भक्त्या नमितकंधरः।  
बद्धाञ्जलिपुटो भूत्वा प्रणाममकरोत्तदा॥२०॥**

**तस्याश्च पादौ सुश्रोण्या ननाम भक्तिपूर्वकम्।  
आदेशं (शो) दीयतां राजन्नाद्दतोऽहं समागतः॥  
किं करोमि महाप्राज्ञ दासोऽहं तव सुव्रत॥२१॥**

**राजोवाच—**

**अश्वमेधस्य यज्ञस्य संभारं कुरु पुत्रक।  
समाहूय द्विजान्पुण्यानृत्विजो [भूमिपांस्तथा](# "घ. ट ठ. मिपानृप । । ")॥२२॥**

**एवमुक्तो महातेजाः पुरुः परमधार्मिकः।  
सर्व चकार संपूर्ण यच्चोक्तं तु महात्मना॥२३॥**

**तया सार्धं स यज्ञाय दीक्षितः कामकन्यया।  
अश्वमेधे महायज्ञे दत्त्वा दानान्यनेकशः॥२४॥**

**ब्राह्मणेभ्यो महाराजो [भूरिदानमनन्तकम्](# "ठ. ढ. भूमिदा । ")।  
दीनेषु च विशेषेण [ययातिर्हृष्टमानसः](# "क. ख. घ ङ च छ ट ठ ढ. तिः पृथिवीपतिः । यं ।")॥२५॥**



**यज्ञान्ते च महाराजस्तामुवाच वराननाम्।  
अन्यच्च सुप्रियं बाले किं करोमि वदस्व मे॥  
तत्सर्व देवि कर्ताऽस्मि [यथासाध्यं](# "ख. ङ. छ. ट. ड. साध्यासाध्यं । ") वरानने॥१६॥**

**सुकर्मोवाच—**

**इत्युक्ता तेन सा राजा भूपालं प्रत्युवाच ह।  
\[[जातं](# "एतचिह्नान्तर्गतः पाठः क. ख. च. छ. ढ. पुस्तकस्थः । ") मे दोहदं राजंस्तत्कुरुष्व ममानघ \]॥२७॥**

**इन्द्रलोकं ब्रह्मलोकं शिवलोकं तथैव च।  
विष्णुलोकं महाराज द्रष्टुमिच्छामि सुप्रिय॥१८॥**

**\[[दर्शयस्व](# "एतश्चिहान्तर्गतः पाठो ङ. छ. ढ. पुस्तकस्थः ।") महाभाग यदहं सुप्रिया तब \]।  
एवमुक्तस्तया राजा तामुवाच स सुप्रियाम्॥२९॥**

**साधु साधु महाभागे पुण्येनैवं प्रभाषसे।  
स्त्रीस्वभावाच्च चापल्यात्कौतुकाच्च वरानने॥३०॥**

**यत्त्वयोक्तं महाभागे तदसाध्यं विभाति मे।  
तत्साध्यं पुण्यदानेन यज्ञेन तपसांऽपि च॥३१॥**

**अन्यथा न भवेत्साध्यं यस्वयोक्तं वरानने।  
[\[असाध्यं](# "एतच्चिहान्तर्गतः पाठो घ. ट ठ पुस्तकस्थः ।") तु भवत्या वै भाषितं पुण्यमिश्रितम् \]॥३२॥**

**मर्त्यलोकाच्छरीरेण अनेनापि च मानवः।  
श्रुतो दृष्टो न मेऽद्यापि गतः स्वर्गे सुपुण्यकृत्॥३३॥**

**ततोऽसाध्यं वरारोहे यत्त्वया भाषितं मम।  
अन्यदेव करिष्यामि प्रियं ते तद्वद प्रिये॥३४॥**

**देव्युवाच —**

**अन्यैश्चमानुषै राजन्नसाध्यं स्यान्न संशयः।  
त्वयि साध्यं महाराज सत्यं सत्यं वदाम्यहम्॥३५॥**

**तपसा यशसा वीर्यैर्ज्ञानैर्दानैर्मखैर्नृप।  
भवादृशोऽन्यो नैवास्ति लोकेऽस्मिन्नृप मानवः॥३६॥**

**क्षात्रं बलं सुतेजश्च त्वयि सर्व प्रतिष्ठितम्।  
तस्मात्त्रया प्रकर्तव्यं मत्प्रियं नहुषात्मज॥३७॥**

**इति श्रीमहापुराणे पाद्मे भूमिखण्डे वेनोपाख्याने पितृतीर्थकथने ययातिचरित ऊनाशीतितमोऽध्यायः ॥ ७९ ॥**  
**आदितः श्लोकानां समष्ट्यङ्काः—७३२२  
——————**  
**अथाशीतितमोऽध्यायः ।**  
**——————**

**पिप्पल उवाच —**

**कामकन्यां यदा राजा उपयेमे द्विजोत्तम।  
किं चक्राते तदा ते द्वे पूर्वभार्ये सुपुण्यके॥१॥**

**देवयानी महाभागा शर्मिष्ठा वार्षपर्वणी।  
तयोश्चरित्रं यत्सर्वं कथयस्व ममाग्रतः ॥२॥******

**  सुकर्मोवाच—**

**यदाऽऽनीता कामकन्या स्वगृहं तेन भूभुजा।  
अत्यर्थ स्पर्धते सा तु देवयानी [तरस्विनी](# "क. ङ. च. छ. झ. ढ. मनस्विनी । ") ॥३॥**

**तस्यार्थे तु सुतौ शप्तौ [क्रोधेनाऽऽकुलितात्मना](# "ख. घ. ङ. च. छ. ट. ठ.ड  ")।  
शर्मिष्ठां च [समाहूय](# "ख ड च. छ. ढ सख्यं चक्रे मनस्थि' ।")शब्दं चक्रे यशस्विनी ॥४॥**

**रूपेण तेजसा दानैः सत्यपुण्यव्रतैस्तदा।  
\[[शर्मिष्ठा](# "एतच्चिहान्तर्गतः पाठः ख. ङ. च. छ. ढ. पुस्तकस्थः । ") देवयानी ते स्पर्धेते तु तया सह॥५॥**

**दुष्टभावं तयोश्चापि सा ज्ञात्वा कामजा तदा।  
राज्ञे सर्वे तया विप्र कथितं तत्क्षणादिह \]॥६॥**

**यतुं पुत्रं समाहूय नृपो वाक्यमथाब्रवीत्।  
मात्रोस्त्वमुभयोस्तात शिरश्छिन्धि सुपुत्रक॥  
\[[सुप्रियं](# "एतचिह्नान्तर्गतः पाठः ख. ड. पुस्तकस्थः ।") कुरु मे वत्स यदि श्रेयो हि मन्यसे॥७॥**  




**एवमाकर्ण्य तस्यापि पितुर्वाक्यं ययुस्तदा \]  
प्रत्युवाच नृपश्रेष्ठं पितरं प्रति निग्रही ॥८॥**

**न हन्तव्ये तु मे तात मातरौ दोषवर्जिते।  
मातृघाते महान्दोषः कथितो वेदपण्डितैः॥  
तस्माद्धातं महाराज एतयोर्न करोम्यहम्॥९॥**

**दोषाणां तु सहस्रेण युक्ता माता यदा भवेत्।  
भगिनी चापि राजेन्द्र वुहिता च तथाऽऽत्मनः॥१०॥**

**पुत्रैश्च भ्रातृभिश्चैव नैव वध्या भवेत्कदा।  
एवं ज्ञात्वा महाराज मातरौ नैव घातये ॥११॥**

**यदोवक्यं तथा श्रुत्वा स च क्रुद्धोऽभ्यभाषत।  
\[[शशाप](# "एतच्चान्तर्गतः पाठः ख. ङ च छ झ ढ. पुस्तकस्थः ।") तं सुतं पश्चाद्ययातिः पृथिवीपतिः \] ॥१२॥**

**यत्त्वयाऽवमतोऽहं वै तस्मात्पापमवाप्स्यसि।  
मातुरंशं भजस्व त्वं मच्छापकलुषीकृतः ॥१३॥**

**एवं शप्त्वा यदुं पुत्रं ययातिः पृथिवीपतिः।  
पुत्रं शप्त्वा महाराजस्तया सार्धं महायशाः॥  
रमते सुखभोगेन विष्णुध्यानपरायणः॥१४॥**

**अबिन्दुमती सा च तेन सार्धं सुलोचना।  
बुभुजे चारुसर्वाङ्गी दिव्यान्भोगान्मनोनुगान्॥  
एवं कालो गतस्तस्य ययातेः सुमहात्मनः॥१५॥**

**अक्षया निर्जराः सर्वा अमराश्च प्रजास्तदा।  
\[ [सर्वे](# "एतचिहान्तर्गतः पाठः ख. घ. ङ. च. छ. ट. ठ.ढ. पुस्तकस्थः ।") लोका महाभाग विष्णुध्यानपरायणाः\] ॥१६॥**

**तपसा सत्यभावेन विष्णोर्ध्यानेन पिप्पल।  
सर्वे लोका महाभाग सुखिनः साधुसेवकाः॥१७॥**

**इति श्रीमहापुराणे पाद्मे भूमिखण्डे वेनेोपाख्याने पितृतीर्थे ययातिचरितेऽशीतितमोऽध्यायः ॥ ८ ॥**  
**आदितः श्लोकानां समष्ट्यङ्काः–७३३९  
———————**  
**अथैकाशीतितमोऽध्यायः ।  
————————**

**सुकर्मोवाच—**

**अथेन्द्रोसौ महाप्राज्ञः सदा भीतो महात्मनः।  
ययातेर्विक्रमं दृष्ट्वा दानपुण्यादिकं बहु ॥१॥**

**मेनकां प्रेषयामास स्वर्वेश्यां दौत्यकर्मणि।  
गच्छ भद्रे महाभागे ममाऽऽदेश वदस्व हि॥२॥**

**कामकन्यामितो गत्वा देवराजवचो वद।  
येन केनाप्युपायेन राजानं त्वमिहाऽऽनय ॥  
एवं श्रुत्वा गता सा तु मेनका तत्र प्रेषिता।  
समाचष्टे तु तत्सर्वं देवराजविभाषितम् ॥  
एवमुक्ता गता सा तु मेनका तत्प्रणोदिता॥३॥**

**गतायां मेनकायां तु रतिपुत्री मनस्विनी।  
राजानं धर्मसंकेतं प्रत्युवाच यशस्विनी ॥४॥**

**त्वयाऽहंमानिना राजन्सत्यवाक्येन वै पुरा।  
स्वकरं मत्करे दत्त्वा सत्यधर्मसमन्वितम् ॥५॥**

**यद्यद्वदाम्यहं राजंस्तत्तत्कार्य हि वै त्वया।  
तदेव तु त्वया वीर न कृतं भाषितं मम ॥  
तस्मात्वां तु परित्यक्ष्ये यास्यामि पितृमन्दिरम् ॥६॥**

**राजोवाच—**

**यथोक्तं हि मया भद्रे तत्ते कर्ता न संशयः।  
असाध्यं तु परित्यज्य साध्यमेव वदस्व मे ॥७॥**

**   अश्रुबिन्दुमत्युवाच —**

**एतदर्थं मया कान्तो भवान्वै समुपाश्रितः।  
सर्वलक्षणसंपन्नः सर्वधर्मसमन्वितः ॥८॥**

**सर्व साध्यं तव ज्ञात्वा भोक्तारं सर्वसंपदाम्।  
कर्तारं सर्वधर्माणां स्रष्टारं पुण्यकर्मणाम् ॥९॥**

**त्रैलोक्यसाधकं ज्ञात्वा त्रैलोक्येऽप्रतिमं च वै।  
विष्णुभक्तमहं जाने वैष्णवानां महावरम्॥१०॥**



**इत्याशया मया भर्ता स त्वमङ्गीकृतः पुरा।  
यस्य विष्णुप्रसादोऽस्ति स सर्वत्र परिव्रजेत्॥११॥**

**दुर्लभं नास्ति राजेन्द्र त्रैलोक्ये सचराचरे।  
[सर्वेषु](# "ङ. छ. ढ. 'वेष्वेव सुलोकेषु विद्यते तव सु ।") चैव लोकेषु विद्यते न च [सुव्रत](# "ड. ढ त । विष्णोश्चैव प्रसादेन गगने गतिरुत्तमा । मं ।")॥  
तव विष्णोः प्रसादेन स्वर्ग च नृपसत्तम॥१२॥**

**मर्त्यलोकं समासाद्य त्वयैव वसुधाधिप।  
जरापीडाविहीनाश्च मृत्युहीना नराः कृताः॥१३॥**

**गृहद्वारेषु सर्वेषां मर्त्यानां तु नरर्षभ।  
अनेके कल्पवृक्षाश्च त्वयैव परिकल्पिताः॥१४॥**

**येषां गृहेषु मर्त्यानां मुनयः कामधेनवः।  
त्वयैव प्रेषिता राजन्स्थिरीभूताः कृताः सदा॥  
सुखिनः सर्वकामैश्व मानवाश्च त्वया कृताः॥१५॥**

**गृहकमध्ये साहस्रं कुलीनानां मदृश्यते।  
एवं वंशविवृद्धिश्व मानवानां त्वया कृता॥१६॥**

**यमस्यापि विरोधेन इन्द्रस्यापि नरोत्तम।  
व्याधिपापविहीनस्तु मर्त्यलोकस्त्वया कृतः॥१७॥**

**स्वतेजसाऽहंकारेण स्वर्गरूपं तु भूतलम्।  
दर्शितं हि महाराज त्वत्समो नास्ति [भूपतिः](# "छ. भूतले ।")॥१८॥**

**[पुरणेऽपि](# "ङ. ढ. रा नैव प्रसूतो हि ।") प्रभूते हि नान्यश्चास्ति भवादृशः।  
भवन्तमित्यहं जाने [सर्वधर्मप्रदायकम्](# "क. स्व. च. 'र्मयुक्तं ।")॥१९॥**

**तस्मान्मया कृतो भर्ता वदस्वैव ममाग्रतः।  
\[[नर्ममुक्तं](# "एतच्चिहान्तर्गतः पाठः क. ख. च. छ. पुस्तकस्थः ।, क. स्व. च. 'र्मयुक्तं ।") नृपेन्द्र त्वं वद सत्यं ममाग्रतः \]॥२०॥**

**यदि ते सत्यमस्तीति धर्म चापि नराधिप।  
देवलोकेषु मे नास्ति गमने गतिरुत्तमा॥२१॥**

**सत्यं त्यक्त्वा यदा च त्वं नैव स्वर्ग गमिष्यसि।  
तदा कूटं तव वचो भविष्यति न संशयः॥  
पूर्व कृतं तु यच्छ्रेयो भस्मभूतं भविष्यति॥२२॥**

**राजोवाच—**

**सत्यमुक्तं त्वया भद्रे साध्यासाध्यं न चास्ति मे।  
सर्व [साध्यं](# "ड. ध्यं तु मे कार्ये त्वत्प्रसादाज्जगत्रये न ।") स्वर्गलोके प्रसादाज्जगतां पतेः॥२३॥**

**न याम्यहं यथा स्वर्ग तच्च मे कारणं शृणु।  
भागं तु ते न दास्यन्ति मम मृत्युश्च देवताः॥२४॥**

**ततो वै मानवे लोके प्रजाः सर्वा ममानघे\।  
मृत्युयुक्ता भविष्यन्ति मया हींना न संशयः॥  
अतः स्वर्गं न गच्छामि सत्यमुक्तं वरानने॥२५॥**

  **देव्युवाच—**

**लोकान्दृष्ट्वा गमिष्यामि मर्त्यलोकं च वै पुनः।  
रूपं पश्य ममाद्य त्वं जाता श्रद्धा ममातुला॥२६॥**

 **राजोवाच—**

**सर्वमेवं करिष्यामि यत्त्वयोक्तं न संशयः।  
एवमुक्त्वा प्रियां राजा चिन्तयामास वै तदा॥२७॥**

**अन्तर्जलचरो मत्स्यः सोऽपि जालेन बध्यते।  
मरुत्समानवेगोऽपि मृगः प्रामोति बन्धनम्॥२८॥**

**योजनानां सहस्रस्थमामिषं [भक्षते](# "क. ख. ड. छ. ढ. पश्यते ।") खगः।  
[स](# "ड ढ स पश्येत्कण्ठसं ।")पाशं पादसंलग्नं न [पश्येद्दैवमोहितः](# "ड. छ. ढ. 'तः । कालः समविषमकः ।")॥  
सवैषम्यकरः कालः कालः [संमानहानिंदैः](# "क.ख. घ. च. ड. दः । पराभवकरः ।")॥२९॥**

**एवं भयंकरः कालो यत्र कुत्रापि निष्ठुरः।  
नरं करोति दातारं याचितारं च वै पुनः॥३०॥**

**भूतानि स्थावरादीनि दिवि वा यदि वा भुवि।  
सर्वत्र कल्पते कालः कालो [ह्येक](# "ड. ह्येष ।") इदं जगत्॥३१॥**

**अनादिनिधनो योऽसौ जगतः कारणं परम्।  
लोकेषु कालः पचति वृक्षे फलमिवाऽऽहितम्॥३२॥**



**न मन्त्रा न तपो दानं न मित्राणि न बान्धवाः।  
शन्कुवन्ति परित्रातुं नरं कालेन पीडितम्॥३३॥**

**त्रयः कालकृताः पाशाः शक्यन्ते न निवर्तितुम्।  
विवाहो जन्म मरणं यथा यत्र च येन च॥३४॥**

**यथा जलधरा व्योम्नि भ्राम्यन्ते मातरिश्वना।  
तथेदं कर्मयुक्तेन कालेन भ्रामितं जगत्॥१५॥**

**सुकर्मोवाच—**

**कालोऽयं कर्मयुक्तश्च यो नरैः समुपासितः।  
कालस्तु प्रेरयेत्कर्म तं तं कालः करोति सः॥३६॥**

**उपद्रवाघातदोषाः सर्पाश्च व्याधयस्ततः।  
सर्वे कर्मप्रयुक्तास्ते प्रचरन्ति च मानुषम्॥३७॥**

**सुखस्य हेतवो ये च छुपायाः पुण्यमिश्रिताः।  
ते सर्वे कर्मसंसक्ता न पश्येयुः शुभाशुभम्॥३८॥**

**कर्मदा यदि वा लोके कर्मसंबन्धिबान्धवाः।  
कर्माणि चोदयन्तीह पुरुषं सुखदुःखयोः॥३९॥**

**सुवर्ण रजतं चापि यथा रूपं निबध्यते।  
तथा [निबध्यते](# "क. ख. ङ. च. ढ. °ते जन्तुः स्व' ।") यस्तु स्वकर्मणि वशानुगः॥४०॥**

**पश्चैतानि विसृज्यन्ते गर्भस्थस्यैव देहिनः।  
आयुः कर्म च वित्तं च विद्या निधनमेव च॥४१॥**

**यथा मृत्पिण्डतः कर्ता कुरुते यद्यदिच्छति।  
तथा पूर्वकृतं कर्म कर्तारमनुगच्छति॥४२॥**

**देवत्वमथ मानुष्यं पशुत्वं पक्षिता तथा।  
तिर्यक्त्वं स्थावरत्वं च प्राप्यते वै स्वकर्मभिः॥४३॥**

**यथा कृतं तथा भुङ्क्ते नित्यं विहितमात्मना।  
आत्मना विहितं दुःखमात्मना विहितं सुखम्॥१४॥**

**गर्भसंज्ञामुपादाय भुङ्क्ते वै पूर्वदैहिकम्।  
संत्यजन्ति स्वकं कर्म न कचित्पुरुषा भुवि॥४५॥**

**[वित्तेन](# " क. ख. ङ. च. छ. झ. ड. ड. बलेन ।") प्रज्ञया वाऽपि समर्थाः कर्तुमन्यथा।  
स्वकृतान्युपभुञ्जन्ति दुःखानि च सुखानि च॥  
हेतु प्राप्य नरो नित्यं कर्मपाशैश्च बध्यते॥४६॥**

**यया धेनुसहस्रेषु वत्सो विन्दति मातरम्।  
तथा शुभाशुभं कर्म कर्तारमनुगच्छति॥४७॥**

**उपभोगाहते तस्य नाश एव न विद्यते।  
प्राक्तनं बन्धनं कर्म कोऽन्यथा कर्तुमर्हति॥४८॥**

**सुशीघ्रमपि धावन्तं विधानमनुधावति।  
\[[शेते सह शयानेन पुरा कर्म यथाकृतम्॥४९॥](# "पाठः क.ख.घ.ङ.च.छ.झ.ड.ढ पुस्तकस्थः।")**

**[उपतिष्ठति तिष्ठन्तं गच्छन्तमनुगच्छति।  
करोति कुर्वतः कर्म च्छायेवानुविधीयते](# "पाठः क.ख.घ.ङ.च.छ.झ.ड.ढ पुस्तकस्थः।")\]॥५०॥**

**यथा छायातपौ नित्यं संबद्धौ च परस्परम्।  
तद्वत्कर्म च कर्ता च सुसंबन्धौ परस्परम्॥५१॥**

**ग्रहा रोगा विषाः सर्पा डाकिन्यो राक्षसास्तथा।  
पीडयन्ति नरं पश्चात्पीडितं पूर्वकर्मणा॥५२॥**

**येन यत्रोपभोक्तव्यं सुखं वा दुःखमेव च।  
स तत्र बद्ध्वा बन्धेन बलादैवेन नीयते॥५३॥**

**दैवं प्राहुहिं भूतानां सुखदुःखोपपादने।  
[अन्यत्र](# "क. स. घ. ङ. च. छ. स. ट. ड. ढ. न्यथा चिन्त्यंते क ।") संचितं कर्म जाग्रतः स्वपतोऽपि वा॥५४॥**

**[अन्यर्थी](# "छ. झ. 'था ग्रुपपद्येत दैवमेवं जिं' ।") मुच्यते दैवाद्बन्धमेवं जिघांसति।  
शस्त्राग्निविषदुर्गेभ्यो रक्षितव्यं च रक्षति॥५५॥**

**अरक्षितं भवेत्सत्यं दैवं तमेव रक्षति।  
दैवेन नाशितं यत्तु तस्य रक्षा न दृश्यते॥५६॥**

**यथा पृथिव्यां बीजानि उप्तानि च धनानि च।  
तथैवाऽऽत्मनि कर्माणि तिष्ठन्ति प्रभवन्ति च॥५७॥**

**तैलक्षये यथा दीपो निर्वाणमधिगच्छति।  
\[[कर्मक्षयात्तथा जन्तुः शरीराभाशमृच्छति](# "पाठो ङ. छ. झ. पुस्तकस्थः।") \]॥५८॥**

**कर्मक्षयात्तथा मृत्युस्तत्त्वविद्भिरुदाहृतः।  
विविधाः प्राणिनामस्य स्मृता रोगाश्च हेतवः॥५९॥**

**तथा मम विपाकोऽयं पूर्वं कृतस्य नान्यथा।  
संप्राप्तो नात्र संदेहः स्त्रीरूपो दैवसंज्ञकः॥६०॥**

**मम गेहे समायाता नाटका नटनर्तकाः।  
तेषां सङ्गप्रसङ्गेन जरा कार्य समाश्रिता॥६१॥**

**सर्वे कर्मकृतं मन्ये यन्मे संभावितं ध्रुवम्।  
तस्मात्कर्म प्रधानं च उपायाश्च निरर्थकाः॥६२॥**



**पूर्व वै देवराजेन मदर्थे दूत उत्तमः।  
मातलिः प्रेषितः पुण्यो न कृतं तस्य तद्वचः॥६३॥**

**तस्य कर्मविपाकोऽयं दृश्यते सांप्रतं मम।  
इति चिन्तापरो भूत्वा दुःखेन महताऽन्वितः॥६४॥**

**यदाऽस्या हि वचः प्रीत्या न करोमि च सर्वथा।  
सत्य\[[धर्मावुभावेतौ यास्यतस्तौ न संशयः॥६५॥](# "पाठः क. ख. ङ. च. छ. झ. ड ढ पुस्तकस्थः । ")**

**[सदृशं च समायातं यद्दृष्टं मम कर्मणा।  
भविष्यति न संदेहो](# "पाठः क. ख. ङ. च. छ. झ. ड ढ पुस्तकस्थः । ")\] दैवो हि दुरतिक्रमः॥६६॥**

**एवं चिन्तापरो भूत्वा ययातिः पृथिवीपतिः।  
कृष्णं क्लेशापरं देवं जगाम शरणं हरिम्॥६७॥**

**ध्यात्वा नत्वा ततः स्तुत्वा मनसा मधुसूदनम्।  
त्वामहं शरणं प्राप्तस्त्राहि मां कमलाप्रिय****॥६८॥**

**इति श्रीमहापुराणे पाद्मे भूमिखण्डे वेनोपाख्याने पितृतीर्थे ययातिचरित एकाशीतितमोऽध्यायः॥ ८१॥**

**आदितः श्लोकानां समष्ट्यङ्काः – ७४०९**

**———————  
अथ व्यशीतितमोऽध्यायः ।  
————————**

   **सुकर्मोवाच—**

**एवं चिन्तयते यावद्राजा परमधार्मिकः।  
तावत्प्रोवाच सा देवी रतिपुत्री वरानना॥१॥**

**किं त्वं चिन्तयसे राजंस्त्वमद्यैव महामते।  
प्रायेणापि स्त्रियः सर्वाश्चपलाः स्युर्न संशयः॥२॥**

**नाहं चापल्यभावेन त्वामेवं विनियोजये।  
नाहं हि कारयाम्यद्य भवत्पार्श्व नृपोत्तम॥३॥**

**अन्याः स्त्रियो यथा लोके चापल्याच्चोदयन्ति च।  
अकार्य राजराजेन्द्र मोहाल्लोभाच्च लम्पटाः॥४॥**

**लोकानां दर्शनायैव जाता श्रद्धा ममोरसि।  
देवानां दर्शनं पुण्यं दुर्लभं हि सुमानुषैः॥५॥**

**तेषां च दर्शनं [राजन्कारयामि](# "छ. 'अम्बर । ") वदस्व मे।  
दोषपापकरं यत्तु मत्सङ्गादिह यद्भवेत्॥६॥**

**कथं चिन्तयसे दुःखं यथाऽन्यः प्राकृतो जनः।  
महाभयाद्यथा भीतो [मोहर्गर्भे](# "ङ. छ. झ. ड ढ गर्ते ग' । ") गतो यथा ॥७॥**

**त्यज चिन्तां महाराज गन्तव्यं हि त्वया दिवि।  
[येनोद्देशेन](# "ड. ढ. येन ते भवते दुःख त । ") दुःखं तु तन्नकार्ये मया कदा॥८॥**

**एवमुक्तस्तया राजा तामुवाच वराङ्गनाम्।  
चिन्तितं यन्मया देवि तन्मे त्वं शृणु सांप्रतम्॥९॥**

**मानभङ्गो मया दृष्टो मयैव चाऽऽत्मनः प्रिये।  
मयि स्वर्ग गते कान्ते प्रजादीना भविष्यति॥१०॥**

**त्रासयिष्यति दुष्टात्मा यमस्तु व्याधिभिः प्रजाम्।  
त्वया सार्धे प्रयास्यामि स्वर्लोकं च वरानने॥११॥**

**एवमाभाष्य तां राजा समाहूय सुतोत्तमम्।  
पुरुं तं सर्वधर्मज्ञं जरायुक्तं महामतिम्॥१२॥**

**\[[एह्येहि सर्वधर्मज्ञ धर्म जानासि निश्चितम्](# "पाठः क. ख. घ. ङ. च. छ. झ. ट. ठ. ड. ड. पुस्तकस्थः । ") \]।  
ममाऽऽज्ञया हि धर्मात्मन्धर्मः संपालितस्त्वया॥१३॥**

**जरा मे दीयतां तात तारुण्यं गृह्य चाऽऽत्मनः॥१४॥**

**राज्यं कुरु ममेदं त्वं सकोशबलवाहनम्।  
आसमुद्रं प्रभुङ्क्ष्व त्वं वैसुपूर्णी [वसुंधराम्](# "क. ख. ङ. च. छ. ड.ढ. रत्नपूर्णा । ")॥१५॥**

**मया दत्तां महाभाग सग्रामवनपत्तनाम्।  
प्रजानां पालनं पुण्यं कर्तव्यं सर्वदा त्वया॥१६॥**

**दुष्कृतां शासनं नित्यं साधूनां प्रतिपालनम्।  
कर्तव्यं च त्वया तात धर्मशास्त्रप्रमाणतः॥१७॥**

**ब्रह्मण्येन प्रभावेन विधिदृष्टेन कर्मणा।  
भक्तानां पालनं कार्यं यस्मात्पूज्या जगत्रये॥१८॥**

**पश्चमे सप्तमे घस्रे कोशं पश्य [विपश्चित](# "छ. झ. ट. 'त । बलं च नित्यं संपूज्यं प्रसादध ।")।  
कार्येषां नित्यदा पूजा प्रसाद्य धनभोजनैः॥१९॥**

**\[\*चारचक्षुर्भवस्व त्वं नित्यं दानरतो [भव](# " ड. ढ. व । भवस्व नियतो मन्त्रैः स ।")\]।  
मा भव त्वं रतः शत्रौ सदा गोप्यस्तु पण्डितै॥२०॥**

\*एतच्चिह्नान्तर्गतः पाठः छ. झ. डपुस्तकस्थः ।



**नियतात्मा भवस्व त्वं मा गच्छ मृगयां सुत।  
विश्वासस्तु त्वया त्याज्यः स्त्रीषु कोशे बले रिपौ॥२१॥**

**[पात्राणां](# "घ. ठ. ढ. पत्राणां") चैव सर्वेषां [बलानां](# "क. ख. ङ. च. ङ. झ ट ड ढ कलानां । घ. ज. झ. फलार्ना ।") संग्रहं कुरु।  
यज्ञैर्यज हृषीकेशं पुण्यात्मा भव सर्वदा॥२२॥**

**[प्रजाना](# " घ ङ. छ. ट. ठ. ड. ढ. 'नां कण्टकान्सर्वान्मर्दय ।")वाञ्छितं सर्वमर्पयस्व दिने दिने।  
प्रजासौख्यं \[\*प्रकर्तव्यं प्रजां पोषय पुत्रक॥२३॥**

**स्वीयवंशः\] प्रकर्तव्यः परदारेषु मा कृथाः।  
मतिं दुष्टां परस्वेषु रिपूणां बलमेव च  
\[\*चिन्तयस्व सदा वत्स मद्वाक्ये निरतो भव॥२४॥**

**वेदानां हि सदा चिन्ता शास्त्राणां हि च सर्वदा।  
कुरुष्वैवं सदा वत्स शस्त्राभ्यासरतो भव॥२५॥**

**संतुष्टः सर्वदा वत्स स्वशय्यानिरतो भव।  
गजाभ्यासस्तु कर्तव्यः स्यन्दनस्य च सर्वदा \]॥२६॥**

**एवमादिश्य तं पुत्रमाशीर्भिरभिनन्द्य च।  
स्वहस्तेन [परिस्थाय](# "क. ख. घ ङ च छ झ ट ठ ड ढ 'प्य करे दत्तं च स्वायुधम् । स्वां ।")स्वासने नृपसत्तमः॥२७॥**

**स्त्र जरां तु समाश्रित्य दत्त्वा तारुण्यमस्य च।  
गन्तुकामस्तदा स्वर्ग ययातिः पृथिवीपतिः॥२८॥**

**इति श्रीमहापुराणे पाद्मे भूमिखण्डे वेनोपाख्याने पितृतीर्थे ययातिचरिते प्रशीतितमोऽध्यायः॥ ८२॥**

**    आदितः श्लोकानां समष्ट्यङ्काः —–७०७७  
—————**  
**अथ त्र्यशीतितमोऽध्यायः ।  
——————**

**सुकर्मोवाच—**

**समाहूय प्रजाः सर्वा द्वीपानां वसुधाधिपः।  
हर्षेण महताऽऽविष्ट इदं वचनमब्रवीत्॥१॥**

**इन्द्रलोकं ब्रह्मलोकं शिवलोकं ततः परम्।  
वैष्णवं लोकपापघ्नं प्राणिनां गतिदायकम्॥  
व्रजाम्यहं न संदेहो ह्यनया सह सत्तमाः॥२॥**

**ब्राह्मणाः क्षत्रिया वैश्याः शूद्राचैव प्रजा मम।  
सकुटुम्बैः सुखेनापि स्थातव्यमाज्ञयैव हि॥३॥**

**पुरुरेष महाबाहुर्भवतां प्रतिपालकः।  
\[स्थापितोऽस्ति मया लोका राजा धीरः सदण्डकः\]॥४॥**

**एवमुक्तास्तु ताः सर्वाः प्रजा राजानमब्रुवन्।  
श्रूयते सर्ववेदेषु पुराणेषु नृपोत्तम॥५॥**

**धर्ममेव परिख्यातं न दृष्टं केन वै पुरा।  
\[दृष्टोऽस्माभिरसौ [धर्मो](# "घ ट. ठ. धर्मः कृशा' ।") दशाङ्गः सत्यवल्लभः\]॥६॥**

**सोमवंशसमुत्पन्नो नहुषस्य महागृहे।  
हस्तपादमुखैर्युक्तः सर्वाचारप्रचारकः॥७॥**

**ज्ञानविज्ञानसंपन्नः पुण्यानां च महानिधिः।  
गुणानां हि महाराज आधारः सत्यपण्डितः॥८॥**

**कुर्वन्ति च महाधर्म सत्यवन्तो [महौजसः](# "ट. सः । तद्धर्मे दृ।")।  
नाधिकं [दृष्टमस्माभिर्भवंतः](# "क ख. घ ङ च छ झ ट ठ ड ढ वन्तं कामरूपिणम् ।भ  ।") कामरूपिणः॥९॥**

**भवन्तं धर्मकर्तारमीदृशं सत्यवादिनम्।  
कर्मणा त्रिविधेनापि वयं त्यक्तुं न शक्नुमः॥१०॥**

**यत्र त्वं तत्र च [वयं](# "क, ख, घ, ङ. च. छ. झ ट ठ ड ढ. यं नो सुखं पुण्यमेव च । न' ।") सुखं वा दुःखमेव वा।  
नरकेऽपि भवान्यत्र वयं तत्र न संशयः॥११॥**

**किं दारैर्घनभोगैश्व किं चैव जीवितेन च।  
त्वां विनाऽपि महाराज तेन नास्त्यत्र कारणम्॥  
त्वयैव सह राजेन्द्र वयं यास्याम नान्यथा॥१२॥**

\*एतच्चिह्नान्तर्गतः पाठो ड पुस्तकस्थः ।  
\*एतच्चिहान्तर्गतः पाठो ड पुस्तकस्थः ।  
\*एतच्चिह्नान्तर्गतः पाठः क. ख. ङ. च. छ. झ. ठ. ड.पुस्तकस्थः ।  
\*एतच्चिह्नान्तर्गतः पाठः क. ख. ङ. छ. झ ट ठ ड. पुस्तकस्थः ।



**एवं श्रुत्वा वचस्तासां प्रजानां पृथिवीपतिः।  
हर्षेण महताऽऽविष्टः प्रजा वाक्यमुवाच ह॥१३॥**

**आगच्छन्तु मया सार्धं सर्वे लोकाः सुपुण्यकाः।  
[नृपो](# " क. ख. घ. ङ. च. छ. झ ट ठ ड ढ दिव्यं । ") रथं समारुह्य तया वै कामकन्यया॥१४॥**

**रथेन हंसवर्णेन चन्द्रविम्बानुकारिणा।  
चामरैर्व्यजनैश्चापि वीज्यमानो [गतव्यथः](# "घ च स. ट. ह. ड. नराधिपः ।")॥२५॥**

**केतुना तेन पुण्येन शुभ्रेणापि महायशाः।  
शोभमानो यथा देवो देवराजः पुरंदरः॥१६॥**

**ऋषिभिः स्तूयमानश्च \[[वन्दिभिश्चारणैस्तथा।  
प्रजाभिः स्तूयमानश्च\]](# "पाठो ड. पुस्तकस्थः ।") ययातिर्नहुषात्मजः॥१७॥**

**प्रजाः सर्वा मुदा युक्ताः समायाता नरेश्वरम्।  
गजैरश्वै रथैश्वान्यैः प्रस्थिताश्च दिवं प्रति॥१८॥**

**ब्राह्मणाः क्षत्रिया वैश्याः शूद्राश्वान्ये पृथग्जनाः।  
सर्वे ते वैष्णवा लोका विष्णुध्यानपरायणाः॥१९॥**

**तेषां तु केतवः शुक्ला हेमदण्डैरलंकृताः।  
\[[शङ्खचक्राङ्किताः सर्वे सदण्डाः सपताकिनः॥२०॥](# " क. ख. घ. ङ. च. छ. झ ट ठ ड ढ पुस्तकस्थः ।")**

**[प्रजावृन्देषु भासन्ति पताका मारुतेरिताः।  
दिव्यमालाधराः सर्वे शोभितास्तुलसीदलैः](# " क. ख. घ. ङ. च. छ. झ ट ठ ड ढ पुस्तकस्थः ।")\]॥२१॥**

**दिव्यचन्दनदिग्धाङ्गा दिव्यगन्धानुलेपनाः।  
दिव्यवस्त्रकृताशोभाः सर्वाभरणभूषिताः॥२२॥**

**सर्वे लोकाः सुरूपास्ते राजानमनुजग्मिरे।  
प्रजानां च सहस्राणि लक्षकोटिशतानि च॥२३॥**

**अर्वखर्वसहस्राणि ते जनाः परिजग्मिरे।  
तेन राज्ञा समं सर्वे वैष्णवाः पुण्यकारिणः॥  
विष्णुध्यानपराः सर्वे जपदानपरायणाः॥२४॥**

**   सुकर्मोवाच—**

**एवं ते प्रस्थिताः सर्वे हर्षेण महताऽन्विताः।  
पुरुं पुत्रं महाराजः स्वराज्ये प्रतिषिच्य तम्॥२५॥**

**इन्द्रलोकं जगामाथ ययातिः पृथिवीपतिः।  
तेजसा तस्य पुण्येन धर्मेण तपसा तदा॥  
ते जनाः प्रस्थिताः सर्वे वैष्णवं लोकमुत्तमम्॥२६॥**

**ततो देवाः सगन्धर्वाः किन्नराश्वारणास्तथा।  
सहिता देवराजेन आगताः संमुखं तदा॥  
तैः सहापि च सर्वैश्च पूजयन्तो नृपोत्तमम्॥२७॥**

**इन्द्र उवाच —**

**स्वागतं ते महाभाग मम गेहं समाविश।  
अत्र भोगान्मभुङ्क्ष्व त्वं दिव्यान्पुण्यान्मनोरमान्॥२८॥**

**राजोवाच—**

**सहस्राक्ष महाराज तव पादाम्बुजं वयम्।  
नमस्कृत्वा व्रजामोऽद्य ब्रह्मलोकं सनातनम्॥२९॥**

**देवैः प्रस्तूयमानश्च ब्रह्मलोकं जगाम ह।  
पद्मयोनिर्महातेजाः सार्धं मुनिवरैस्तदा॥३०॥**

**आतिथ्यं च चकारास्य अर्घ्यादिभिः सुविस्तरैः।  
उवाच विष्णुलोकं हि प्रयाहि त्वं स्वकर्मणा ॥३१॥**

**ब्रह्मणा भाषितश्चैवं जगाम शिवमन्दिरम्।  
चक्र आतिथ्यपूजां च शंकर श्रोमया सह॥३२॥**

**शिवः संपूज्य तं चापि राजानमिदमब्रवीत्।  
कृष्णभक्तोऽसि राजेन्द्र ममापि सुप्रियो भवान्॥३३॥**

**स्थातव्यमत्र राजेन्द्र त्वयैव मम मन्दिरे।  
सर्वभोगान्मभुङ्क्ष्व त्वं सुदुष्प्राप्या हि मानुषैः॥३४॥**

**अन्तरं नास्ति राजेन्द्र मम विष्णोर्न संशयः।  
योऽसौ विष्णुः स्वरूपेण स च रुद्रो न संशयः॥३५॥**

**रुद्रो यः स च वै विष्णुर्जानीहि त्वं नरेश्वर।  
\[[उभयोरन्तरं नास्ति तस्मादेवं वदाम्यहम्॥३६॥](# " क. ख. घ. ङ. च. छ. झ ट ठ ड ढ पुस्तकस्थः ।")**

**[विष्णुभक्तस्य पुण्यस्य स्थानमेवं न संशयः।  
तस्मादत्र महाराज स्थातव्यं हि त्वयाऽनघ](# " क. ख. घ. ङ. च. छ. झ ट ठ ड ढ पुस्तकस्थः ।") \]॥६७॥**



**एवमुक्तः शिवेनापि ययातिर्हरिवल्लभः।  
भक्त्या प्रणम्य देवेशं शंभुं नमितकंधरः॥३८॥**

**एतत्सत्यं महादेव खयोक्तमिह सांप्रतम्।  
युवयोरन्तरं नास्ति एका मूर्तिनिधाऽभवत्॥३९॥**

**वैष्णवं गन्तुमिच्छामि पादौ तव नमाम्यहम्।  
एवमस्तु महाराज गच्छ लोकं च वैष्णवम्॥४०॥**

**समादिष्टः शिवेनापि प्रणम्य च शिवामुमाम्।  
[पृथ्वीशस्तैर्महापुण्यैर्वैष्णवैर्विष्णुवल्लभैः](# "क. ख. घ. ड. च. छ झ. ट. ड. ढ. पृथ्वीवासैर्म' । ")॥४१॥**

**नृत्यमानास्ततस्ते तु पुरतस्तस्य भूपतेः।  
[शङ्खशेब्दैस्तथा](# "क. ख. ङ. च. छ. झ. ड. ढ. शब्दैः सुपापघ्नैः सिंहनादैश्च पुं ।") वाद्यैर्घण्टानादैः सुपुष्कलैः॥४२॥**

**अप्सरोभिर्युतो राजा पूज्यमानोऽथ किन्नरैः।  
सुखरैर्गीयमानस्तु पाठकैः शास्त्रकोविदैः॥४३॥**

**गायन्ति पुरतस्तस्य गन्धर्वा गीततत्पराः।  
ऋषिभिर्देववृन्देश्व स्तूयमानः समन्ततः॥४४॥**

**अप्सरोभिः सुरूपाभिः सेव्यमानः स नाहुषिः।  
गन्धर्वैः किन्नरैः सिद्धैश्वारणैः पुण्यसंयुतैः****॥४५॥**

**साध्यैर्विद्याधरै राजा मरुद्भिर्वसुभिस्तथा।  
रुद्रैश्वाऽऽदित्यवर्णैश्च लोकपालैर्दिगीश्वरैः॥४६॥**

**स्तूयमानो [महाराजस्त्रैलोक्येन](# "ड. 'क्ये तु समन्ततः ।") समन्ततः।  
ददर्श वैष्णवं लोकमनौपम्यमनामयम्॥  
विमानैः काञ्चनै राजा सर्वशोभासमाकुलैः॥४७॥**

**हंसकुन्देवुधवलैर्विमानैरुपशोभितम्।  
प्रासादैः शतशोभैश्चमेरुमन्दरसंनिभैः॥४८॥**

**शिखरैरुल्लसद्भिस्तु खर्व्योमहाटकान्वितैः।  
कलशैः शोभमानैश्च शोभते सुपुरोत्तमम्॥****४१॥**

**तारागणैर्यथाऽऽकाशं तेजः श्रिया प्रकाशते।  
प्रज्वलत्तेजज्वालाभिर्लोचनैरिव लोकते॥५०****॥**

**नानारत्नैईरेलको हसते दशनैरिव।  
समाहयति तान्पुण्यान्वैष्णवान्विष्णुवल्लभान्॥५१॥**

**ध्वजव्याजेन राजेन्द्रचलितायैः सुपल्लवैः।  
श्वसनान्दोलितैस्तैश्च ध्वजाग्रैश्च मनोहरैः॥५२॥**

**हेमदण्डैश्च घण्टाभिः सर्वत्र समलंकृतम्।  
सूर्यतेजःप्रकाशैश्च गोपुराट्टालकैः पुनः॥५३॥**

**गवाक्षैर्जालमालैश्च वातायनैर्महागुणैः।  
प्रतोलीभिः प्रकाशेत प्राकारैर्हेमरूपकैः॥५४॥**

**तोरणैः सपताकाभिर्नानाशब्दैः सुमङ्गलैः।  
कलशाग्र्यैश्चक्रविम्बै रविविम्बसमप्रभैः॥५५॥**

**[सुशोभनैः](# "ङ. छ. ढ. सुभोगैः शतकक्षैव निर्जलाम्बुदसंनिभैः । ड. सुशोभैः शतकुन्दैव शरदम्बुदसंनिभैः ।") स्यमन्तैश्च नीलाम्बुदसमप्रभैः।  
दण्डच्छत्रसमाकीर्णैः कलशैरुपशोभितम्॥५६॥**

**प्राहृदकालाम्बुदाकारैर्मन्दिरैरुपशोभितम्।  
कलशैः शोभमानैस्तैर्ऋक्षैद्यौरिव [भूतलम्](# "क. ख. च. भूपते । ङ. छ. ढ. शोभते ।")॥५७॥**

**[दण्डजालपताकाभिर्ऋक्षजालसमप्रभैः](# "क. ख. ड. च. छ. झ ट ड ढ. 'भिरिन्द्रनील। च. ड. 'भिरिन्दुनील ।")।  
तादृशैः स्फाटिकाकारैः [कान्तिखण्डेन](# "क. ख. ड. च. छ. झ. ड. ढ. 'न्तिशङ्खेन्दुस।") संनिभैः॥  
हेमप्रासादसंवाधैर्नानाधातुमयैस्ततः॥५८॥**

**[विमानैरर्बुदसंख्यैः](# "ड. 'नैरिन्दुसंकारौः श' ।") शतकोटिसहस्रकैः।  
सर्वभोगयुतैस्तैश्च शोभमानं हरेर्गृहम्॥५९॥**

**यैः समाराधितो देवः शङ्खचक्रगदाधरः।  
सुप्रसादात्ततस्तेषु निवसन्ति गृहेषु च॥६०॥**

**सर्वपुण्येषु दिव्येषु दिव्यौघेषु च मानवाः।  
वैष्णवाः पुण्यकर्तारो निर्धूताशेषकल्मषाः॥६१॥**

**एवंविधैर्गृहैः पुण्यैः शोभितं विष्णुमन्दिरम्।  
नानादृक्षैः समाकीर्णैर्वनैश्चन्दनशोभितैः॥६२॥**

**सर्वकामफलै राजन्सर्वत्र समलंकृतम्।  
वापीकूपतडागैश्च सारसैरुपशोभितम्॥६३॥**

**हंसकारण्डवाकीर्णैः पद्मकइलारकोत्पलैः।  
शतपत्रैर्महापत्रैः पद्मोत्पलविराजितैः॥६४॥**

**कनकोत्पलवर्णैश्च सरोभिश्व विराजते।  
वैकुण्ठं सर्वशोभाढ्यं देवोद्यानैरलंकृतम्॥६५॥**

**दिव्यशोभासमाकीर्णे वैष्णवैरुपशोभितम्।  
वैकुण्ठं ददृशे राजा मोक्षस्थानमनुत्तमम्॥६६॥**



**वहृन्दैः समाकीर्णे ययातिर्नहुषात्मजः।  
प्रविवेश पुरं दिव्यं [सर्वदाहविवर्जितम्](# "ड. क्लेशषि।")॥६७॥**

**दर्श सर्वक्लेशनं नारायणमनामयम्।  
[वितानैरुपशोभं](# "क. ख. घ. ङ. च. छ. झ. ट. ड. ढ. विमानै। ") तं सर्वाभरणशोभितम्॥६८॥  
पीतवस्त्रं जगनाथं श्रीवत्साङ्कं महागतिम्।  
वैनतेयसमारूढं श्रिया युक्तं परात्परम्॥६९॥**

**सर्वेषां देवलोकानां यो गतिः परमेश्वरः।  
परमानन्दरूपेण कैवल्येन विराजते॥७०॥**

**सेव्यमानं महालोकैः सुपुण्यैर्वैष्णवैईरिम्।  
[देववृन्दसमाकीर्णे](# "ड. °र्ण सर्ववर्णसुसे। ") गन्धर्वगणसेवितम्॥७१॥**

**अ[प्सरोभिर्महात्मानं](# "क. ख. च.'रोमिः समाकीर्णे दुः। ") दुःखक्लेशापहं प्रभुम्।  
नारायणं ननामाथ स्वपत्न्या सह भूपतिः॥  
नेमुर्मानवाः सर्वे वैष्णवा मधुसूदनम्॥७२॥**

**गता ये वैष्णवाः सर्वे राज्ञा सह महामते।  
पादाम्बुजद्वयं तस्य नेमुर्भक्त्या महामते॥७३॥  
प्रणमन्तं महात्मानं राजानं दीप्ततेजसम्।  
तमुवाच हृषीकेशस्तुष्टोऽहं तव सुव्रत॥७४॥**

**वरंवरय राजेन्द्र यत्ते मनसि दुर्लभम्।  
तत्ते दद्मिसंदेहो मद्भक्तोऽसि महामते॥७५॥**

**राजोवाच—**

**यदि तुष्टोऽसि देवेश मम वै मधुसूदन।  
दासत्वं देहि सततमात्मनश्च जगत्पते॥७६॥**

**[विष्णुरुवाच](# "क. स्व. ड. च. छ. स. ढ. श्रीकृष्ण उवाच। ")—**

**एवमस्तु महाभाग मम भक्तो न संशयः।  
मम लोके त्वया राजन्स्थातव्यं त्वनया सह॥७७॥**

**एवमुक्तो महाराजो ययातिः पृथिवीपतिः।  
प्रसादात्तस्य देवस्य विष्णुलोकं [प्रभासितम्](# "क. ख. ङ. च. छ. ड. ढ प्रसाधितम्। ")॥  
निवसत्येष भूपालो वैष्णवं लोकमुत्तमम्॥७८॥**

इति श्रीमहापुराणे पाद्मे भूमिखण्डे वेनोपाख्याने पितृतीर्थे ययातिचरिते ययातिस्वर्गारोहणं नाम त्र्यशीतितमोऽध्यायः ४८३॥  
**आदितः श्लोकानां समष्ट्यङ्काः – ७१५५**  
**—————  
अथ चतुरशीतितमोऽध्यायः।  
———————**

**सुकर्मोवाच—**

**एतत्ते सर्वमाख्यातं चरितं पापनाशनम्।  
पुत्राणां तारकं दिव्यं [बहुश्रेयः](# "क.ख. च. 'हुदेयप्र । ") प्रदायकम्॥१॥**

**प्रत्यक्षं दृश्यते लोके ययातिचरितं शुभम्।  
राज्यं च पुरुणा प्राप्तं स्वर्गतिं प्राप्तवान्गुरुः॥२॥**

**[पितृप्रसादात्कोपाच्च](# "ड. तृतीर्थप्रसादेन शापाश्चैव त । ") यथा जातं तथा पुनः।  
\[[पुत्राणां](# "एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः। ") तारकं पुण्यं यशस्यं धनधान्यदम् \]॥३॥  
\[[शापयुक्ताविमौ](# "एतविहान्तर्गतः पाठः ट. पुस्तकस्थः।") चोभौ गुरुश्च यदुरेव च \]।  
पितृमातृसमं नास्ति अभीष्टफलदायकम्॥४॥**

**\[[साभिलाषेण](# "एतचिहान्तर्गतः पाठः क. स्व. ङ. च. झ. ड. ढ. पुस्तकस्थः।") भावेन पिता पुत्रं समाहयेत्।  
माता च पुत्र पुत्रेति तस्य पुण्यफलं शृणु॥५॥**

**समाहूतो यदा पुत्रः प्रयाति मातरं प्रति।  
यो याति हर्षसंयुक्तो गङ्गास्नानफलं लभेत्॥६॥**

**पादमक्षालनं यश्च कुरुते च महायशाः।  
सर्वतीर्थफलं भुङ्क्ते प्रसादावुभयोः सुतः \]॥७॥**

**अङ्गसंवाहनाच्चाथ अश्वमेधफलं लभेत्।  
[भोजनाच्छादनैश्चैव](# "९ ङ. उ. 'दनस्नानैर्गुरुं यः पोषयेत्सुतः। पृ।") गुरू च परिपोषयेत्॥८॥**



**पृथ्वीदानस्य यत्पुण्यं तत्पुण्यं तस्य जायते।  
सर्वतीर्थमयी गङ्गा तथा माता न संशयः॥१॥**

**बहुपुण्यमयः सिन्धुर्यथा लोके प्रतिष्ठितः।  
अस्मिमेव पिता तद्वत्पुराणाः कवयो विदुः॥१०॥**

**[शंसते](# "ञ. प्राशते ।") क्रोशते यस्तु पितरं मातरं पुनः।  
स पुत्रो नरकं याति बहुदुःखप्रदायकम्॥११॥**

**मातरं पितरं वृद्ध गृहस्थो यो न पोषयेत्।  
स पुत्रो नरकं याति वेदनां प्राप्नुयाद्ध्रुवम्॥१२॥**

**कुत्सते पापकर्ता यो गुरुं पुत्रः सुदुर्मतिः।  
निष्कृतिस्तस्य नो दृष्टा पुराणैः कविभिः कदा॥१३॥**

**एवं मत्वा त्वहं विप्रपूजयामि दिने दिने।  
मातरं [पितरं](# "क. ख. घ. ङ. च. छ. झ ट ठ ढ. रं नित्यं भक्त्या नमितकन्धरः । कृ । ड. र चाहं भक्त्यानमितकन्धरः । कृ।") भक्त्या पादसंवाहनादिभिः॥१४॥**

**कृत्याकृत्यं वदेच्चैव समाहूय गुरुर्मम।  
तत्करोम्यविचारेण शक्त्या स्वस्य च पिप्पल॥१५॥**

**तेन मे परमं ज्ञानं संजातं गतिदायकम्।  
एतयोश्च प्रसादेन संसारे परिवर्तते ॥१६॥**

**ये विप्र भक्तिं कुर्वन्ति मानवा भुवि संस्थिताः।  
अत्रस्थस्तदहं जाने अधिस्वर्गे प्रवर्तते॥  
\[[नागानां](# "एतचिह्नान्तर्गतः पाठो ड ढ पुस्तकस्थः ।") तु इहस्थोऽपि चारं जानामि पिप्पल \]॥१७॥**

**एतायोश्मच [प्रसादेन](# "ड. छ. झ. ढ. 'सादाच त्रैलोक्यं मम वश्यताम् ।") ज्ञानं मम मदृश्यताम्।  
गच्छ विद्याधर श्रेष्ठ भवानर्चतु माधवम्॥१८॥**

**विष्णुरुवाच—**

**एवं संचोदितस्तेन पिप्पलो हि स्वकर्मणा।  
[आनम्य](# "क. ख. घ. च. छ. ट. ठ. ड. आमन्त्र्य ।") तं द्विजश्रेष्ठं लज्जितोऽपि दिवं ययौ॥  
सुकर्मा सोऽपि धर्मात्मा गुरुं शुश्रूषते पुनः॥१९॥**

**एतत्ते सर्वमाख्यातं [तीर्थयात्रानुगं](# "ङ. ढ. पितृतीर्थानुगं ।") मया।  
अन्यत्किं ते प्रवक्ष्यामि वद वेन महामते॥२०॥**

इति श्रीमहापुराणे पाद्मे भूमिखण्डे वेनोपाख्याने मातापितृतीर्थमाहात्म्यवर्णनं नाम चतुरशीतितमोऽध्यायः॥ ८४॥  
**आदितः श्लोकानां समष्ट्यङ्काः–७१७५**

**————**

 **अथ पश्चाशीतितमोऽध्यायः ।**  
**——————**

**वेन उवाच—**

**भगवन्देवदेवेश प्रसादाच्च मम त्वया।  
भार्यातीर्थ समाख्यातं पितृतीर्थमनुत्तमम्॥१॥**

**मातृतीर्थं हृषीकेश बहुपुण्यप्रदायकम्।  
प्रसादसुमुखो भूत्वा गुरुतीर्थं वदस्व मे॥२॥**

**[विष्णुरुवाच](# "क. ख. घ. ङ. च. छ. झ ट ठ ड ढ श्रीभगवानुवाच ।")—**

**कथयिष्याम्यहं राजन्गुरुतीर्थमनुत्तमम्।  
सर्वपापहरं प्रोक्तं शिष्याणां गतिदायकम्॥३॥**

**\[[शिष्याणां](# "एतच्चिहान्तर्गतः पाठो ङ. छ. झ. ड. ड. पुस्तकस्थः ।") हि परं पुण्यं धर्मरूपं सनातनम्।  
एवं तीर्थं परं ज्ञानं प्रत्यक्षफलदायकम् \]॥४॥**

**यस्य प्रसादाद्राजेन्द्र इहैव फलमश्रुते।  
परलोक सुखं भुङ्क्ते यशः कीर्तिमवामुयात्॥५॥**

**प्रसादात्तस्य राजेन्द्र गुरो\[[चैव](# "एतचिह्नान्तर्गतः पाठः क. ख. ङ. च. छ. झ. ड. पुस्तकस्थः ।") महात्मनः।  
प्रत्यक्षं दृश्यते शिष्यैस्त्रैलोक्यं सचराचरम्॥६॥**

**व्यवहारं च लोकानामाचारं नृपनन्दन।  
विज्ञानं विन्दते शिष्यो मोक्षं चैव प्रयाति [च](# "एतदग्रे क. ख. घ. ङ. च. छ. झ. ट. ड. ढ. पुस्तकेध्वयमप्रेतनः पाठोदृश्यते ' शिष्यः प्रकाशमुद्योतैरुपदेशैर्महामते' इति ।") \]॥७॥**



**सर्वेषामेव लोकानां यथा सूर्यः प्रकाशकः।  
गुरुः प्रकाशकस्तद्वच्छिष्याणां बुद्धिदानतः॥८॥**

**रात्रावेव प्रकाशेच सोमो राजा नृपोत्तम।  
तेजसा नाशयेत्सर्वमन्धकारं चराचरम्॥९॥**

**\[[गृहं](# "एतच्चिहान्तर्गतः पाठः क. ख. ङ. च. छ. झ. ड. पुस्तकस्यः ")प्रकाशयेदीपः समूहं नृपसत्तम\]।  
अज्ञानतमसा व्याप्तं शिष्यमुद्योतयेगुरुः॥१०॥**

**दिवा प्रकाशकः सूर्यः शशी रात्रौ प्रकाशते॥११॥**

**गृहप्रकाशको दीपस्तमोनाशकरः सदा।  
रात्रौ दिवा [गृहस्यान्ते](# "क. ख. घ. च. छ. झ ट. ड. न्ते शिष्यस्यापि न संशयः । अ' ।") गुरुः शिष्यं सदैव हि॥१२॥**

**अज्ञानाख्यं तमस्तस्य [गुरुः](# " क. ख. घ. च. छ. झ ट ठ ड गुरुसूर्यः प्रकाशकः । त ") सर्वे प्रणाशयेत्।  
तस्माद्गुरुः परं तीर्थ शिष्याणामवनीपते॥१३॥**

**एवं ज्ञात्वा ततः शिष्यः सर्वभावैः प्रणाशयेत्।  
गुरुं पुण्यमयं ज्ञात्वा त्रिविधेनापि कर्मणा॥ १४॥**

**सूत उवाच – (?)**

**इत्यर्थे [भूयते](# "म. °ते राजनिति ।") विप्राइतिहासः पुरातनः।  
सर्वपापहरः पुंसां च्यवनस्य महात्मनः॥१५॥**

**भार्गवस्य कुले जात यवनो मुनिसत्तमः।  
तस्य चिन्ता समुत्पन्ना एकदा तु [द्विजोत्तमाः](# "म. नृपोत्तम ।")॥१६॥**

**कदाṢहम ज्ञानसंपत्र भविष्यामि महीतले।  
दिवा रात्रौ चिन्तयेत्स ज्ञानार्थो द्विजसत्तमः॥१७॥**

**एवं संचिन्तयानस्य मतिरासीन्महात्मनः।  
तीर्थयात्रां प्रयास्यामि त्वभीष्टफलदायिनीम्॥१८॥**

**[गृहे](# "क. ख. ङ. च. छ. झ. ड. गृहक्षेत्रा' । घ. ट. ठ. गृहमैत्रा") पित्रादिकं त्यक्त्वा भार्या पुत्रं धनं ततः।  
तीर्थयात्राप्रसङ्गेन अटते मेदिनीं [तदा](# "म.दा ।")॥१९॥**

**लोमानुलोमयात्रां स गङ्गायाः कृतवानृप।  
स तद्वभर्मदायाश्च सरस्वत्या मुनीश्वरः॥२०॥**

**गोदावर्यादिसर्वासां नदीनां सागरस्य च।  
अन्येषां सर्वतीर्थानां क्षेत्राणां च नृपोत्तमः॥  
देवानां पुण्यलिङ्गानां यात्राव्याजेन सोऽभ्रमत्॥२१॥**  

**भ्रामितस्तेन मुनिना तीर्थानां स्पर्शनैस्ततः।  
कायश्च निर्मलो जातः सूर्यतेजः समप्रभः॥२२॥**

**च्यवनः काशते दीया पूतात्माऽनेन कर्मणा।  
भ्रममाणः समायातः क्षेत्राणामुत्तमं तदा॥२३॥**

**नर्मदादक्षिणे कूले नाम्ना अमरकण्टकम्।  
[ददर्श](# "क. ख. ङ च छ झ. ड. ड. ओङ्कारं ।") सुमहल्लिङ्गं सर्वेषां गतिदायकम्॥२४॥**

**नत्वा स्तुत्वा पूजयित्वा सिद्धनाथं महेश्वरम्।  
\[[ज्वालेश्वरं](# "ड. कुलेश्वरं । छ. कालेश्वरं । , एतश्चिहान्तर्गतः पाठः क. ख. ङ. च. छ. झ. ड. पुस्तकस्यः ।") ततो दृष्ट्वा दृष्ट्वा चाप्यमरेश्वरम् \]॥२५॥**

**ब्रह्मेशं कपिलेशं च मार्कण्डेश्वरमुत्तमम्।  
एवं यात्रां ततः कृत्वा [ओंकारं](# "म. कारेश्वरमागतः ।") तु पुनर्गतः॥२६॥**

**बटच्छायां समाश्रित्य शीतलां श्रमनाशिनीम्।  
सुखेन संस्थितो विप्रश्च्यवनो [मुनिसत्तमः](# " क. ख. ङ. च. छ. झ. ड. ढ. भृगुनन्दनः । ")॥२७॥**

**तत्र सुप्तः स शुश्राव सुशब्दं पक्षिणां [तदा](# "म. 'दा । पशुभा' ।")।  
दिव्यभाषासमायुक्तं ज्ञानविज्ञानसंयुतम्॥२८॥**

**शुकश्च एकस्तत्राऽऽस्ते बहुकालमजीवकः।  
कुञ्जलो नाम ज्ञानात्मा बहुपुत्रः सभार्यकः॥२९॥**

**आसंस्तस्य हि पुत्राश्च चत्वारः पितृनन्दनाः।  
तेषां नामानि राजेन्द्र कथयिष्ये तवाग्रतः॥३०॥**

**ज्येष्ठः स उज्ज्वलो नाम द्वितीयश्च समुज्ज्वलः।  
तृतीयो विज्वलो नाम चतुर्थश्च कपिञ्जलः॥३१॥**

**एवं पुत्रास्तु चत्वारः कुञ्जलस्य महात्मनः।  
शुकस्य तस्य पुण्यस्य पितृमातृपरायणाः॥३२॥**

**भ्रमन्ति गिरिकुञ्जेषु द्वीपेषु सुसमाहिताः।  
भोजनार्थे सुसंक्षुब्धाः क्षुधया परिपीडिताः॥३३॥**

**सोदरास्ते क्षुधाशामैः फलैरमृतसंनिभैः।  
अमृतस्वादुतोयैश्चतृष्णां शाम्य नृपोत्तम॥(?) ३४॥**



**नित्यं चैव रसाढ्यानि आहारार्थं सुपुत्रकाः।  
नीत्वा फलानि दंपत्योर्निक्षिपन्ति प्रयत्नतः ॥३५॥**

**मातुरर्थ महाभागा भक्त्या भावेन तोषिताः।  
संतुष्टा आहारमुत्पाद्य भक्षयन्ति पठन्ति च॥३६॥**

**तत्र क्रीडारताः सर्वे विलसन्ति सहोदराः।  
संध्याकालं समाज्ञाय पितुरन्तिकमुत्तमम् ॥  
आयान्ति भक्ष्यमादाय गुर्वर्थे तु प्रयत्नतः ॥३७॥**

**पश्यतस्तस्य विप्रस्य च्यवनस्य महात्मनः।  
आगताश्च द्विजाः सर्वे पितुर्नीडं सुशोभनम् ॥ ३८॥**

**\[[पितरं](# " एतच्चिह्नान्तर्गतः पाठः क. ख. घ. ङ. च. छ. झ. ट. ड.ढ. पुस्तकस्थः ।") मातरं चोभौ ननमुस्ते महामते।  
ताभ्यां भक्ष्यं समासाद्य उपतस्थुस्तयोः पुरः॥३९॥**

**सर्वे संभाषिताः पित्रा मानितास्ते सुतोत्तमाः।  
मात्रा च कृपया राजन्वचनैः प्रीतिदायकैः ॥  
पक्षवातेन शीतेन मातापित्रोव ते तदा ॥४०॥**

**तेषां मायाधनं तौ द्वौ चक्राते पक्षिणौ नृप।  
आशीर्भिरभिनन्यैव द्वाभ्यामपि सुपुत्रकान् ॥ ४१****॥**

**तैश्व दत्तं सुसंपुष्टमाहारममृतोपमम्।  
तावेव हि सुसंप्रीतिं चक्राते द्विजसत्तमाः ॥४२॥**  

**पिबेते निर्मलं तोयं तीर्थकोटिसमुद्भवम्।  
स्वस्थानं तु समाश्रित्य [सुखसंतुष्टमानसौ](# "क. ख. घ. ङ. च. छ. झ. ट. ड. 'सौ । स्वस्थानं तु समाश्रित्य सुखसंतुष्टमानसौ । चक्राते व कथां दिव्यां सुपुण्यां पापनाशिनीम् । पिं । ") ॥\]४३॥**

**सोऽशित्वा भार्यया सार्धं तैव संतुष्टमानसः।  
कथां दिव्यां सुपुण्यां च चकार तनयैर्द्विजः ॥ ४४॥**

**विष्णुरुवाच—**

**पित्रा तु कुञ्जलेनापि उज्ज्वलः स्वात्मजस्ततः।  
क गतश्चेति संपृष्टः किमपूर्व त्वया पुनः ॥  
तत्र दृष्टं श्रुतं यच्च तन्मे कथय नन्दन ॥४५॥**

**कुञ्जलस्य पितुर्वाक्यं समाकर्ण्य स उज्ज्वलः।  
पितरं प्रत्युवाचाथ भक्त्या नमितकंधरः ॥  
कृत्वा मूर्ध्ना प्रणामं च कथां चक्रे मनोहराम् \।\।४६॥**

**उज्ज्वल उवाच—**

**लक्षद्वीपं महाभाग नित्यमेव प्रयाम्यहम्।  
महतां उद्यमेनापि त्वाहारार्थं महामते ।४७॥**

**लक्षद्वीपे महाभाग सन्ति देशा अनेकशः।  
पर्वताः सरितोद्यानवनानि च सरांसि च ॥  
ग्रामाश्चपत्तनाश्चैव प्रजाश्चातिप्रमोदिताः ॥४८॥**  

**सदा सुखेन संतुष्टा लोकाः सन्ति सुतेजसः।  
दानपुण्यनयोपेताः श्रद्धाभावसमन्विताः ॥ ४९॥**

**लक्षद्वीपे महाराज आसीत्पुण्यमतिः सदा।  
दिवोदासेति विख्यातः सत्यधर्मपरायणः ॥५०॥**

**तस्यापत्यं समुत्पन्नं नारीणामुत्तमं तदा।  
गुणरूपसमायुक्ता सुशीला चारुमङ्गला ॥  
दिव्यादेवीति विख्याता रूपेणाप्रतिमा भुवि ॥५१॥**

**पित्रा विलोकिता सा तु रूपलावण्यसंयुता।  
प्रथमे वयसि दिव्या वर्तते चारुमङ्गला ॥५२॥**

**स तां दृष्ट्वा दिवोदासो दिव्यादेवीं सुतां तदा।  
कस्मै प्रदीयते कन्या सुवराय महात्मने ॥ ५३॥**

**इतिचिन्तापरो भूत्वा समालोच्य नृपोत्तमः।  
रूपदेशस्य राजानं समालोक्य महीपतिः ॥ ५४॥**

**\[[चित्रसेनं](# "एतचिहान्तर्गतः पाठः क. ख... च. छ. झ. पुस्तकस्थः ।") महात्मानं समाहूय नरोत्तमः।\]  
कन्यां ददौ महात्माऽसौ चित्रसेनाय [धीमते](# "क. ख. घ ङ च छ झ. ड. ड. प्रीतये ।")॥५५॥**

**तस्या विवाहयज्ञस्य संप्राप्ते समये नृप।  
मृतोऽसौ चित्रसेनस्तु कालधर्मेण वै किल ॥ ५६॥**

**दिवोदासस्तु धर्मात्मा चिन्तयामास भूपतिः।  
ब्राह्मणान्स समाहूय पप्रच्छ नृपनन्दनः ॥ ५७॥**



**अस्या विवाहकाले तु चित्रसेनो दिवं गतः।  
अस्यास्तु कीदृशं कर्म भविष्यं तद्द्भुवन्तु मे॥५८॥**

**ब्राह्मणा ऊचुः—**

**विवाहो जायते राजन्कन्यायास्तु विधानतः।  
पतिर्मृत्युं [प्रयात्यस्यां](# "घ. ठ. स्यास्तावद्यागं क । ड. स्यास्तावत्त्यागं क ।") नो चेत्सङ्गं करोति च॥५९॥**

**महाव्याध्यभिभूतश्च त्यागं कृत्वा प्रयाति वा।  
प्रव्राजितो भवेद्राजन्धर्मशास्त्रेषु [दृश्यते](# "ते । तस्माद्व्रजस्व कन्यायाश्चान्यः पतिर्विधी।")॥६०॥**

**[उद्वाहितायां](# "ङ. छ अनुद्वाहितायां ।") कन्यायामुद्वाहः क्रियते [बुधैः](# "ङ.धैः । तस्यां रजस्वलायां च अन्यः पतिर्विधी ।")।  
न स्याद्रजस्वला यावदन्येष्वपि विधीयते॥  
विवाहं तु विधानेन पिता कुर्यान्न संशयः॥६१॥**

**एवं राजा समादिष्टो धर्मशास्त्रार्थकाविदैः।  
[विवाहार्थं](# "क. ख. घ. ङ. च. छ. झ. ठ. ङ. वाहः त्र्कियतामस्या इत्यूचुस्ते द्विजोत्तमाः । दि° ।") समायात इन्द्रप्रस्थं द्विजोत्तमैः॥६२॥**

**दिवोदासः सुधर्मात्मा द्विजानां च निदेशतः।  
विवाहार्थं महाराज उद्यमं कृतवांस्तदा॥६३॥**

**पुनर्दता तदा तेन दिव्यादेवी द्विजोत्तमाः।  
रूपसेनाय पुण्याय तस्मै राज्ञे महात्मने॥  
मृत्युधर्म गतो राजा [विवाहस्य](# " . ढ. हसमयेऽपि सः । य ।") समीपतः॥६४॥**

**यदा यदा महाभागो दिव्यादेव्याश्च भूमिपः।  
चक्रे विवाहं तद्भर्ता म्रियते लग्नकालतः॥६५॥**

**एकविंशतिभर्तारः काले काले मृतास्तदा।  
ततो राजा महादुःखी संजातः ख्यातविक्रमः॥६६॥**

**समालोच्य समाहूय मन्त्रिभिः सह निश्चितः।  
स्वयंवरे तदा बुद्धिं चकार पृथिवीपतिः॥६७॥**

**लक्षद्वीपस्य राजानः समाहूता महात्मना।  
स्वयंवरार्थमाहूतास्तथा ते धर्मतत्पराः॥६८॥**

**तस्यास्तु रूपं संश्रुत्य राजानो मृत्युनोदिताः।  
संग्रामं चक्रिरे मूढास्ते मृताः समराङ्गणे॥  
एवं तात क्षयो जातः क्षत्रियाणां महात्मनाम्॥६९॥**  

**दिव्यादेवी सुदुःखार्ता गता साऽचलकन्दरम्।  
रुरोद करुणं बाला दिव्यादेवी मनस्विनी ॥७०॥**

**एवं तात मया दृष्टपूर्व तत्र वै तदा।  
तन्मे सुविस्तरं तावदस्याः कथय कारणम्॥७१॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थे च्यवनोपाख्याने पञ्चाशीतितमोऽध्यायः॥८५॥

**आदितः श्लोकानां समष्ट्यङ्काः-७२४६**

—————  
**अथ षडशीतितमोऽध्यायः ।**

—————

**कुञ्जल उवाच—**

**अस्यास्तु चेष्टितं वत्स दिव्यादेव्या वदाम्यहम्।  
पूर्वजन्मकृतं सर्वं त्वं मे निगदतः शृणु॥१॥**

**अस्ति वाराणसी पुण्या नगरी पापनाशिनी।  
तस्यामास्ते महाप्राज्ञः सुवीरो नाम नामतः॥  
वेश्यजात्यां समुत्पन्नो धनधान्यसमाकुलः॥२॥**

**तस्य भार्या महाप्राज्ञ चित्रा नाम [शुचिस्मिता](# "ड.ढ. सुविश्रुता ।")।  
कुलाचारं परित्यज्य ह्यनाचारेण वर्तते॥३॥**

**मन्यते हि भर्तारं [स्वैरवृत्त्या](# "घ. ट. ड. रौद्र्या वृत्या । ङ. ढ . रौद्रकृत्या । ") प्रवर्तते।  
धर्मपुण्यविहीना तु पापमेव समाचरेत्॥४॥**

**भर्तारं कुत्सते नित्यं नित्यं च कलहप्रिया।  
नित्यं परगृहे वासो भ्रमते सा गृहे गृहे॥५॥**

**सदा [पश्येत्सदा](# "घ. ठ. ड . दाऽतुष्टा ।") [दुष्टा](# "ट . रुष्टा ।") च प्राणिषु।  
साधुनिन्दारता दुष्टा बहुहास्यकरी सदा॥६॥**



**अनाचारां महापापां ज्ञात्वा वीरोऽपि नन्दनः।  
स तां त्यक्त्वा महाप्राज्ञ उपयेमे महामतिः॥७॥**

**अन्यवैश्यस्य वै कन्यां तया सह प्रवर्तते।  
धर्माचारेण पुण्यात्मा सत्यधर्ममतिः सदा॥८॥**

**निरस्ता तेन सा चित्रा एवं सा भ्रमते महीम्।  
दुष्टानां संगतिं प्राप्ता नराणां पापिनां सदा॥९॥**

**बूतीकर्म चकाराथ सा तेषां पापनिश्चया।  
गृहभङ्गं चकाराथ साधूनां पापकारिणी॥१०॥**

**साध्वीं नारीं समाहृय पापवाक्यैः प्रलोभयेत्।  
मनोभङ्गं चकाराथ वाक्यैः प्रत्ययदायकैः॥११॥**

**साधूनां सा स्त्रियं भड़्त्वाऽप्यन्यस्मै परिदापयेत्।  
एवं गृहशतं भग्नं चित्रया पापचिन्तया॥१२॥**

**संग्रामं सा महादुष्टाऽकारयत्पतिपुत्रकैः।  
मनांसि चालयेत्पापा पुरुषाणां स्त्रियः प्रति॥१३॥**

**अकारयच्च संग्रामं यमग्रामविवर्धनम्।  
एवं गृहशतं भङ्क्त्वा पश्चात्सा निधनं गता॥१४॥**

**[त्रासिता](# "घ. ङ. ट. ठ. ड. ढ. शासिता।") यमराजेन बहुदण्डैः सुनन्दन।  
भुञ्जापिता यातनाश्च रौरवादिषु वै तदा॥१५॥**

**पाचिता रौरवे चित्रा चित्राः पीडाः प्रदर्शिताः।  
यादृशं क्रियते कर्म तादृशं परिभुञ्जते॥१६॥**

**\[[तया](# "एतश्चिहान्तर्गतः पाठः क. ख.घ.ङ.च.छ.झ.ट. ट. ड. ढ. पुस्तकस्थः।") गृहशतं भग्नं चित्रया पापचित्तया।  
तस्य कर्मविपाकोऽयं तया भुक्तो द्विजोत्तम\]॥१७॥**

**यस्मागृहशतं भग्नं तस्माद्दुःखं भुनक्ति वै।  
विवाहसमये प्राप्ते दैवं च पाकतां गतम्॥ **

**भर्ता विवाहसमये यतो मृत्युं समागतः॥१८॥**

**यत्संख्याकं गृहं भग्नं तत्संख्याका वरा [मृताः](# "क. ख. घ. ङ. च. छ. झ. ट. ठ. ड. ढ. ताः। दिव्यादेव्या मयाऽऽख्यातं यथा मे पृच्छितं त्वया। ए०।")।  
स्वयंवरे तदा वत्स विवाहे चैकविंशतिः॥१९॥**

**एतत्ते सर्वमाख्यातं तस्यास्तु पूर्वचेष्टितम्।  
तया पापं कृतं घोरं गृहभङ्गाख्यमेव च॥२०॥**

**उज्ज्वल उवाच— **

**प्लक्षद्वीपस्य भूपस्य दिवोदासस्य सा सुता।  
केन पुण्यप्रभावेन तया प्राप्तं महत्कुलम्॥२१॥**

**एवं मे संशयस्तात वर्तते प्रब्रवीतु मे।  
एवं पापसमाचारा कथं जाता नृपात्मजा॥२२॥**

**कुञ्जल उवाच— **

**चित्रायाश्चेष्टितं पुण्यं सर्वं ते प्रवदाम्यहम्।  
यत्कृतं हि तया पूर्वं तच्छृणुष्व महामते॥२३॥**

**कश्चित्सिद्धः समायातो भ्रममाणो महीतलम्।  
कुचेलो वस्त्रहीनश्च कक्षाधारः सुदण्डकः॥२४॥**

**कौपीनेन समायुक्तो दिग्वासाः पाणिपात्रकः।  
गृहद्वारं समाश्रित्य चित्रायाः परिसंस्थितः॥२५॥**

**स मौनी सर्वमुण्डश्च जितात्मा विजितेन्द्रियः।  
निराहारो जिताहारः सर्वतत्त्वार्थदर्शकः॥२६॥**

**[दूराध्वानपरिश्रान्तँश्चिन्तयाऽऽकुलमानसः](# "क. ख. घ. ङ. च. छ. झ. ठ. ड. ढ. न्त आतपाकु'। ड. 'न्त आर्तव्याकु।")।  
श्रमेण [खिद्यमानश्च](# " ग. ज. म. ट. श्रियमाणश्च।") तृष्णार्तश्च सुपुत्रक॥२७॥**

**चित्राद्वारं समागत्य च्छायामाश्रित्य संस्थितः।  
तया दृष्टो महात्माऽसौ चित्रया श्रमपीडितः॥२८॥**

**[सेबां](# "क. ख. घ. ङ. घ. छ. झ. ए. ठ ड. ड. कृपां।") चक्रे दैवदिष्टा तस्य चैव महात्मनः।  
पादप्रक्षालनं कृत्वा दत्त्वा चाऽऽसनमुत्तमम्॥२९॥**

**आस्यतामासने विप्र सुखेनापि सुकोमले।  
क्षुधापनोदनार्थं हि भुज्यतामन्नमुत्तमम्॥**

**स्वेच्छया परितुष्टश्च शीतलं तूदकं पिब॥३०॥**

**एषमुक्त्वा तथा कृत्वा देववत्पूज्य तं सुत।  
अङ्गसंवाहनं कृत्वा नाशितः श्रम एव च॥३१॥**

**एवं तया सत्कृतस्तु भुक्त्वा पीत्वा द्विजोत्तम।  
सिद्धस्तस्यै प्रसन्नोऽभूत्सर्वतत्त्वार्थदर्शकः॥३२॥**

**कियत्कालं स धर्मात्मा तस्या गेहे स्थिरोऽभवत्।  
स्वेच्छया चाऽऽगतः पुत्र यथा योगी तथा गतः**



**गते तस्मिन्महाभागे सिद्धे चैव महात्मनि।  
सा चित्रा मरणं प्राप्ता स्वकर्मवशमागता॥३४॥**

**शासिता धर्मराजेन महादण्डैः सुदुःखदैः।  
सा चित्रा नरकं प्राप्ता वेदनात्रातदायकम्॥३५॥**

**भुक्त्वा दुःखं स्वकर्मोत्थं सार्धं युगसहस्रकम्।  
भोगान्ते तु पुनर्जन्म संप्राप्तं मानुषस्य [च](# "क. ख. च. झ. ड. च। पूर्व संपूजितः सिद्धः शुद्धेनापि सुचेतसा। ङ. ड. च। पूर्व संपूजितः सिद्धस्तया पुण्यतां वरः। त०।")॥३६॥**

**सर्वसङ्गजितः सिद्धो दिव्येनापि स्वतेजसा।  
[तस्य](# "क. ख. ङ. च. छ. झ. ड. ढ. 'स्य कर्मविपाकोऽयं प्रा०।")पुण्यप्रसादेन प्राप्तं पुण्येन तत्कुलम्॥३७॥**

**क्षत्रियाणां महाराज्ञो दिवोदासस्य वै गृहे।  
दिव्यादेवी वरापत्यं संजातं तस्य मानद॥३८॥**

**सा हि दत्तवती चात्रं जलं पुण्यं महात्मने।  
तस्य पुण्यस्य माहात्म्यात्प्राप्तः पुण्यफलोदयः॥३९॥**

**पिबते शीतलं तोयं मिष्टान्नं च भुनक्ति वै।  
दिव्यान्भोगान्प्रभुञ्जाना वर्तते पितृमन्दिरे॥४०॥**

**तस्य प्रसादाद्विमर्षे [राजकन्या](# "ड. कन्याऽभवद्वरा। पा०।") व्यजायत।  
पापकर्मस्वभावाद्वा गृहभङ्गान्महामते॥**

**[वैधव्यं](# "म. षम्यं सा गताऽरण्ये पापभोगात्सुषु।") भुञ्जते सा तु दिव्यादेवी सुपुत्रक॥४१॥**

**एतत्ते सर्वमाख्यातं दिव्यादेव्याः सुचेष्टितम्।  
अन्यर्तिक ते प्रवक्ष्यामि पृच्छयतां तद्वदाम्यहम्॥४२॥**

**उज्ज्वल उवाच—**

**कथं सा मुच्यते शोकान्महादुःखाद्वदस्व मे।  
सा स्याच्च कीदृशी बाला महादुःखेन पीडिता॥४३॥**

**तत्सुखं कीदृशं तस्माद्विपाकश्च भविष्यति।  
एतन्मे संशयं तात सांप्रतं छेप्सुमहसि॥४४॥**

**कथं सा [लभते](# "ड. तेऽभीष्टं त।") मोक्षं तं चोपायं वदस्व मे।  
एकाकिनी महाभागा महारण्ये प्ररोदिति॥४५॥**

[विष्णुरुवाच—](# "क. ख. घ. ङ. च. छ. झ. ट. ठ. ड. सूत उवाच।")

**पुत्रवाक्यं महच्छ्रुत्वा क्षणमेकं विचिन्त्य सः।  
प्रत्युवाच महाप्राज्ञः कुञ्जलः पुत्रकं प्रति॥४६॥**

**शुणु वत्स महाभाग सत्यमेतद्वदाम्यहम्।  
पापयोनिं तु [संप्राप्य](# "छ. °प्य स्मृतिभ्रंशमभून्मम। ति। ड. ")पूर्वकर्मसमुद्भवाम्॥**

**तिर्यक्त्वे न च मे ज्ञानं नष्टं संप्रति पुत्रक॥४७॥**

**[अस्य](# "क. ख. ङ. च. छ. झ. स्य देवप्रसङ्गाच्च प्रणवस्य।") वृक्षस्य सङ्गाच्च प्रयतस्य महात्मनः।  
रेवायाश्च प्रसादेन विष्णोश्चैव [भसादतः](# "क. ख. घ. ङ. च. छ. झ. ट. ठ. ड. ढ. महात्मनः।")॥४८॥**

**येन सा लभते ज्ञानं मोक्षस्थानं निवर्तते (?)।  
उपदेशं प्रवक्ष्यामि मोक्षमार्गमनुत्तमम्॥४९॥**

**यास्यते कल्मषान्मुक्ता यथा हेम हुताशनात्।  
शुद्धं च जायते वत्स सङ्गाद्वह्नेः[स्वरूपवत्](# "ड. त्। तुर्ध्या।")॥५०॥**

**हरेर्ध्यानान्महाप्राज्ञ शीघ्रं तस्य महात्मनः। **  
**जपाद्व्रताद्यथा पापं प्रशमं याति नान्यथा॥५१॥**

**\[[मदं](# "एतश्चिह्नान्तर्गतः पाठो ड. पुस्तकस्थः।") त्यजति नागेन्द्रो भयात्सिंहस्य वै यथा\]।  
नामोच्चारेण \[[कृष्णस्य](# "एतचिहान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") तत्प्रयाति हि किल्बिषम्॥५२॥**

**तेजसा वैनतेयस्य विषहीना इवोरगाः।  
ब्रह्महत्यादिकाः पापाः प्रशमं यान्ति नान्यथा॥५३॥**

**नामोच्चारेण \] तत्पापं चक्रपाणेः प्रयाति वै।  
यदा नामशतं पुण्यमघराशिविनाशनम्॥**

**प्ता जपेत्सुस्थिरा भूत्वा कामक्रोधविवर्जिता॥५४॥**

**सर्वेन्द्रियाणि संयम्य त्वात्मज्ञानेन गोपयेत्।  
तस्य ध्यानं प्रविष्टा सा एवंभूता समाहिता॥५५॥**

**प्ता जपेत्परमं ज्ञानं तदा मोक्षं प्रयाति च।  
तन्मनास्तत्पदे लीना योगयुक्ता यदा भवेत्॥५६॥**



**उज्ज्वल उवाच—**

**बद तात परं ज्ञानं प्रथमं मम सांप्रतम्।  
पश्चाद्ध्यानं व्रतं पुण्यं नाम्नां शतमथापि वा॥५७॥**

**कुञ्जल उवाच—**

**परं ज्ञानं प्रवक्ष्यामि यन्न दृष्टं तु केनचित्।  
श्रूयतां पुत्र कैवल्यं केवलं [दुःखवर्जितम्](# " क. स्व. ङः. च. छ. झ.मलवर्जितम्।")॥५८॥**

**सूत उवाच—**

**यथा दीपो निवातस्थो निश्चलो वायुवर्जितः।  
प्रज्वलन्नाशयेत्सर्वमन्धकारं महामते॥५९॥**

**तद्वद्दोषविहीनात्मा भवत्येव निराश्रयः।  
निराशो निश्चलो वत्स न मित्रं न रिपुस्तदा॥६०॥**

**न शोको न च हर्षश्च न लोभो न च मत्सरः।  
संभ्रमालापमोहैश्च सुखदुःखैर्विमुच्यते॥६१॥**

**विषयेष्वपि सर्वेषु इन्द्रियाणि न भुञ्जते।  
तदा स केवलो जातः कैवल्यत्वं प्रजायते॥६२॥**

**अग्निकर्मप्रसङ्गेन दीपस्तैलं प्रशोषयेत्।  
वर्त्याधारेण राजेन्द्र निस्तमो वायुवर्जितः॥६३॥**

**कज्जलं वमते पश्चात्तैलस्यापि महामते।  
\[[कृष्णा](# " एतश्चिह्नान्तर्गतः पाठः क. ख. ङ.च.छ.झ.ढ. पुस्तकस्थः।") सा दृश्यते रेखा दीपस्याग्रे महामते\]॥ ६४॥**

**स्वयमाकर्षते तैलं तेजसा निर्मलो भवेत्।  
देहवर्तिस्थितस्तद्वत्कर्मतैलं प्रशोषयेत्॥६५॥**

**विषयान्कज्जलं कृत्वा प्रत्यक्षान्संप्रदर्शयेत्।  
जाप्येन निर्मलो भूत्वा स्वयमेव प्रकाशयेत्॥ ६६॥**

**क्रोधादिभिः क्लेशसंज्ञैर्वायुभिः परिवर्जितः।  
निस्पृहो निश्चलो भूत्वा तेजसा स्वयमुज्ज्वलेत्॥६७॥**

**त्रैलोक्यं पश्यते सर्वं स्वस्थानस्थः स्वतेजसा।  
\[[केवलं](# "एतश्चिहान्तर्गतः पाठो घ. ट. ड. ढ. पुस्तकस्थः। * अत्र ")
ज्ञानरूपोऽयं मया ते परिकीर्तितः॥६८॥**

**ध्यानं चैत्र प्रवक्ष्यामि [द्विविधं](# "ड. विविधं।") तस्य चक्रिणः\]।  
केवलं ज्ञानरूपेण [दृश्यते](# "छ. झ. ते तेन च।") ज्ञानचक्षुषा॥ ६९॥**

**योगयुक्ता महात्मानः परमार्थपरायणाः।  
यं [पश्यन्ति](# "क. ख. च. ढ. 'न्ति विनिद्रास्तु यतयः सः। छ. न्ति बिनिद्राम्तु सर्वगं स०।") यतीन्द्रास्ते सर्वज्ञं सर्वदर्शकम्॥ ७०॥**

**हस्तपादादिहीनश्च [सर्वत्र](# "म. 'र्वकृत्परि०।") परिगच्छति।  
सर्वे गृह्णाति त्रैलोक्यं स्थावरं जङ्गमं सुत॥ ७१॥ **

**मुखनासाविहीनस्तु घ्राति भुड़केहि पुत्रक।  
अकर्णः शृणुते सर्वंसर्वसाक्षी जगत्पतिः॥७२॥**

**अरूपो रूपसंपन्नः [पञ्चवर्गसमन्वितः](# "क.ख. ङ. च. छ. झ. ढ. र्गवशं गतः।")।  
सर्वलोकस्य यः प्राणः पूजितः स चराचरैः॥७३॥**

**अजिहेा वदते सर्वंवेदशास्त्रानुगं सुत।  
अत्वचः स्पर्शमेवापि सर्वेषामेव जायते॥७४॥**

**सदानन्दो विरक्तात्मा एकरूपो निराश्रयः।  
निर्जरो निर्ममो व्यापी सगुणो निर्गुणोऽमलः॥७५॥**

**अवश्यः सर्ववश्यात्मा सर्वदः सर्ववित्तमः।  
तस्य ध्याता न चैवास्ति सर्वैः सर्वमयो विभुः॥७६॥**

**एवं सर्वमयं ध्यानं पश्यते यो महात्मनः।  
\[[स](# "एतश्चिह्नान्तर्गतः पाठः क. ख. ङ.. च. छ. झ. ड. ढ. पुस्तकस्थः।") याति परमं स्थानममूर्तममृतोपमम्॥\]७७॥**

**द्वितीयं तु प्रवक्ष्यामि ह्यस्य ध्यानं महात्मनः।  
मूर्ताकारं तु साकारं निराकारं निरामयम्॥ ७८॥**

**[ब्रह्माण्डं](# "म. ब्रह्मणः सर्वमतुलावा।") सर्वमतुलं [वासितं](# "य. सिता य०।") यस्य वासना।  
(?) स तस्माद्वासुदेवेति उच्यते मम नन्दन॥ ७९॥**

**वर्षमाणस्य मेघस्य यद्वर्ष तस्य तद्भवेत्।  
सूर्यतेजःप्रतीकाशं चतुर्वाहुं सुरेश्वरम्॥ ८०॥**



**दक्षिणे शोभते शङ्गो हेमरत्नविभूषितः।  
सूर्यबिम्बसमाकारं चक्रं [पश्चप्रतिष्ठितम्](# "ञ. पद्म प्र०।")॥८१॥**

**कौमोदकी गदा तस्य महासुरविनाशिनी।  
वामे च शोभते वत्स करे तस्य महात्मनः॥८२॥**

**महापघ्रं तु गन्धाढ्यं तस्य दक्षिणइस्तगम्।  
शोभमानं सदा ध्यायेत्सायुधं कमलाप्रियम्॥८३॥**

**कम्बुग्रीवं वृत्तमास्यं पद्मपत्रनिभेक्षणम्।  
राजमानं हृषीकेशं दशनै रत्नसंनिभैः॥८४॥**

**गुडाकेशाः सन्ति यस्य अधरं [बिम्बसंनिभम्](# "ड. बिद्रुमाकृति।")।  
शोभते पुण्डरीकाक्षः किरीटेनापि पुत्रक॥८५॥**

**दिशालेनापि रूपेण केशवस्तु [सुचक्षुषा](# "क. ख.ङ. च. ड. सुवर्चसा। छ. झ. सुवक्षसा।")।  
कौस्तुभेनापि वै तेन राजमानो जनार्दनः॥८६॥**

**सूर्यतेजःप्रकाशाभ्यां कुण्डलाभ्यां प्रभाति च।  
श्रीवत्साङ्केन पुण्येन सर्वदा राजते हरिः॥८७॥**

**[केयूरकङ्कणैर्हारैमौक्तिकैर्ऋक्षसंनिभैः](# "ढ. णैर्दामर्यो।")।  
वपुषा भ्राजमानस्तु विजयो जयतां वरः॥८८॥**

**राजते सोऽपि गोविन्दो हेमवर्णेन बाससा।  
\[[मुद्रिकारत्नयुक्ताभिरङ्गुलीभिर्विराजते](# "एतश्चिह्नान्तर्गतः पाठः क. ख. घ. ङ. च. छ. झ. ढ. ठ. ड. ढ. पुस्तकस्थः।")॥ ८९॥**

**सर्वायुधैः सुसंपूर्णो दिव्यैराभरणैर्हरिः।  
वैनतेयसमारूढो लोककर्ता जगत्पतिः॥ ९०॥**

**एवं तं ध्यायते नित्य\] मनन्यमनसा नरः।  
मुच्यते सर्वपापेभ्यो विष्णुलोकं स गच्छति॥९१॥**

**एतत्ते सर्वमाख्यातं ध्यानमेव जगत्पतेः।  
व्रतं चैव प्रवक्ष्यामि सर्वपापनिवारणम्॥९२॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे षडशीतितमोऽध्यायः॥८६ ॥  
**आदितः श्लोकानां समष्ट्यङ्काः—७३३८**

अध सप्ताशीतितमोऽध्यायः।

कुञ्जल उवाच—

**व्रतभेदान्प्रवक्ष्यामि यैश्च आराध्यते हरिः।  
जया च विजया चैव जयन्ती पापनाशिनी॥१॥**

**त्रिःस्पृशा वञ्जुली [चान्या](# "अ. न्याऽनिलदग्धा व०।")तिलगन्धा तथाऽपरा।  
अखण्डा [द्वादशी](# "क. ख. च. चारका") चान्या [मनोरक्षा](# " क. मनोरथा।") [सुपुत्र](# "क. ख. च.छ. झ. ड. ड. क। एकादश्यास्तु भेदाश्च ग्रन्ति पुत्र ह्यनेकधा। अ।")क॥२॥**

**दिव्यप्रभावाः सन्त्यन्यास्तिथयः पुत्रपौत्रदाः।  
अशून्पशयनं चान्यज्जन्माष्टमीमहात्रतम्॥३॥**

**एतैर्व्रतैः समाचीर्णैः पापं दूरं प्रयाति च।  
प्राणिनां नात्र संदेहः सत्यं सत्यं वदाम्यहम्॥४॥**

**स्तोत्रं तस्य प्रवक्ष्यामि पापराशिप्रणाशनम्।  
सुपुत्र शतनामाख्यं नराणां गतिदायकम्॥५॥**

**तस्य देवस्य कृष्णस्य शतनामाख्यमुचमम्।  
संप्रत्येव प्रवक्ष्यामि तच्छृणुष्व सुपुत्रक॥६॥**

**विष्णोर्नामशतस्यापि ऋषिं छन्दो वदाम्यहम्।  
देवं चैत्र महाभाग सर्वपातकशोषणम्॥७॥**

**\[[विष्णोर्नामशवस्यापि](# "एतदादिविनियोगक इत्यन्तग्रन्थस्थाने 'अस्य विष्णोः शतनामस्तोत्र [मन्त्र] स्य ब्रह्मा ऋषिः सर्दाकारो देवताऽनुश्रुष्छन्दः सर्वकामनासिज्यर्थे सर्वपापापक्षयार्थे विनियोगः' इत्ययं ग्रन्थः, ट. पुस्तके दृश्यते। क. ख. घ. ङ. च. छ. झ. ट. ड. ढ. पुस्तकेष्वप्ययं ग्रन्थः किंचिद्भिन्नतया दृश्यते।") ऋषिर्ब्रह्मा प्रकीर्तितः।  
ओंकारो देवता प्रोक्तश्छन्दोऽनुष्टुप्तथैव च ॥**

**सर्वकामिकसंसिद्धयै मोक्षे च विनियोगकः॥ ८॥**

**नमाम्यहं हृषीकेशे केशवं मधुसूदनम्।  
सूदनं सर्वदैत्यानांनारायणमनामयम्॥९॥**



**जयन्तं विजयं कृष्णमनन्तं बामनं तथा।  
विष्णुं विश्वेश्वरं पुण्यं [विश्वात्मानं](# "क. ख. ङ. च. छ. झ. ड. ढ. विश्वाधारं।") सुरार्चितम्॥१०॥**

**अनघं त्वघहर्तारं नारसिंहं श्रियः प्रियम्।  
[श्रीपतिं](# "ड. श्रीकरं।") श्रीधरं श्रीदं श्रीनिवासं महोदयम्॥११॥**

**श्रीरामं माधवं मोक्षं क्षमारूपं जनार्दनम्।  
सर्वज्ञंसर्ववेत्तारं सर्वेशं सर्वदायकम्॥१२॥**

**हरिं मुरारिं गोविन्दं पद्मनाभं प्रजापतिम्।  
आनन्दं ज्ञानसंपन्नं [ज्ञानदं](# "ड. विज्ञानं।") ज्ञानदायकम्॥१३॥**

**अच्युतं सबलं चन्द्रवक्त्रं व्याप्तपरावरम्।  
योगेश्वरं जगद्योनिंब्रह्मरूपं महेश्वरम्॥१४॥**

**मुकुन्दं चापि [वैकुण्ठमेकरूप](# " क. ख. घ. ङ. च. छ. झ. ट. ठ. ड. ढ. पं जगत्पतिम्।") कविं ध्रुवम्।  
\[[वासुदेवं](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः") महादेवं ब्रह्मण्यं ब्राह्मणप्रियम्॥१५॥**

**गोप्रियं गोहितं यज्ञं यज्ञाङ्गं यज्ञवर्धनम्।  
यज्ञस्यापि सुभोक्तारं वेदवेदाङ्गपारगम्॥१६॥**

**वेदज्ञं वेदरूपं तं विद्यावार्सं[सुरश्वरम्](# "क. ख. ङ. च. छ. झ. ड. ढ. म्। अव्यक्तं तं मं।")।  
प्रत्यक्षं च महाहंसं शक्तपाणिं पुरातनम्॥१७॥**

**पुष्करं पुष्कराक्षं च वाराहं धरणीधरम्।  
प्रद्युम्नं कामपालं च [व्यासध्यातं](# "ञ. व्यासं धन्यं मं।") महेश्वरम्॥१८॥**

**[सर्वसौख्यं](# "ड. रूयं सांख्यगम्यं दैत्यघ्नं पु०।") [महासौख्यं](# "क. ख. ङ. च. छ. झ. ड. ढ. म्। अव्यक्तं तं मं।")सांख्यं च पुरुषोत्तमम्।  
योगरूपं महाज्ञानं [योगीशमजितं](# "क. ख. ङ. च. ड. ढ. योगिनां गतिदं। छ. झ. योगिनां मतिदं। घ. ट. ठ. योगिनामजितं।") [प्रियम्](# "क. ख. ङ. च. छ. झ. ढ. म्। मुरारिं लोकनार्थ तं प०।")॥१९॥**

**असुरारिं लोकनाथंपद्महस्तं गदाधरम्।  
गुहावासं सर्ववासं [पुण्यवासं](# "घ. ट. ठ. पुण्य कसं। छ. झ. ढ. पुष्पहासं।")महाजनम्॥२०॥**

**\[[वृन्दानार्थ](# " एतचि‌ह्नान्तर्गतोऽयं पाठो ञ. पुस्तक एव।") बृहत्कार्य पावनं पापनाशनम्।  
गोपीनाथं गोपसखं गोपालं गोगणाश्रयम्॥२१॥**

**परात्मानं पराधीशं कपिलं कार्यमानुषम् \]।  
नमामि निखिलं [नित्यं](# "क. ख. घ. ङ. च. छ. झ. ट. ठ. ड. ढ. °त्यं नारायणमनामयम्। ना०।") मनोवाक्कायकर्मभिः॥२२॥**

**नाम्नां शतेनापि तु पुण्यकर्ता यः स्तौति कृष्णं मनसा स्थिरेण॥**  
**स याति लोकं मधुसूदनस्य विहाय दोषानिह पुण्यभूतः॥२३॥**

**नाम्नां शतं महापुण्यं सर्वपातकशोधनम्।  
अनन्यमनसा ध्यायेज्जपेद्धयानसमन्वितः॥२४॥**

**नित्यमेव नरः पुण्यं गङ्गास्नानफलं लभेत्।  
तस्मात्तु सुस्थिरो भूत्वा समाहितंमना जपेत्॥ २५॥**

**त्रिकालं यो जपेन्मों नियतो नियमे स्थितः।  
अश्वमेधफलं तस्य जायते नात्र संशयः॥२६॥**

**एकादश्यामुपोष्यैव पुरतो माधवस्य यः।  
जागरे प्रजपेन्मर्त्यस्तस्य पुण्यं वदाम्यहम्॥२७॥**

**पुण्डरीकस्य यज्ञस्य फलमाप्नोति मानवः॥**

**तुलसीसंनिधौ स्थित्वा मनसा यो जपेन्नरः।  
राजसूयफलं भुङ्क्तेवर्षेणापि च मानवः॥२८॥**

**शालग्रामशिला यत्र यत्र द्वारावतीशिला।  
उभयोः संनिधौ जाप्यं कर्तव्यं सुखमिच्छता॥२९॥**

**बहुसौख्यं प्रभुक्त्वैव कुलानां शतमेव च।  
एकेन चाधिकं मर्त्य आत्मना सह तारयेत्॥३०॥**

**कार्तिके स्नानकर्ता यः पूजयेन्मधुसूदनम्।  
पठेत्सत्पुरतः स्तोत्रं स याति परमां गतिम्॥३१॥**

**माघस्नायी हि संपूज्य भक्त्या च [मधुसूदन॑म्।](# " क. ख. घ. ङ. च. छ. झ. ट. ठ. ड. ढ. °त्यं नारायणमनामयम्। ना०।")  
ध्यायेच्चैव हृषीकेशं जपेद्वाऽथ शृणोति च॥३२॥**

**सुरापानादिपापानि विहाय परमं पदम्।  
विना विघ्नं नरः पुत्र संप्रयाति जनार्दनम्॥३३॥**

**श्राद्धकाले हि यो मर्त्येा भुञ्जतां च द्विजन्मनाम्।  
यो जपेच्च शतं नाम्नां स्तवंपापविनाशनम्॥ **

**पितरस्तुष्टिमायान्ति तृप्ता यान्ति परां गतिम्॥ ३४॥**



**ब्राह्मणो बेदविश्चयै [क्षत्रियो](# "क. ख. ङ. च. छ. झ. ढ. यो विन्दते महीम्। ध") विजयी भवेत्।  
[धनधान्यं](# "ट. नबुद्धिं प्र०") प्रभुञ्जीत वैश्यो जपति यः सदा॥३५॥**

**शूद्रः सुखंप्रभुड़्केचब्राह्मणत्वं च गच्छति।  
प्राप्य जन्मान्तरं वत्स वेदविद्यां प्रविन्दति॥३६॥**

**सुखदं मोक्षदं स्तोत्रं जप्तर्व्य च न संशयः।  
केशवस्य प्रसादेन सर्वसिद्धो भवेन्नरः॥३७॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे सप्ताशीतितमोऽध्यायः॥८७॥  
**आदितः श्लोकानां समष्ट्यङ्काः—७३७५**  
——————

अथाष्टाशीतितमोऽध्यायः।  
——————

**कुञ्जल उवाच—**

**व्रतं स्तोत्रं महाध्यानं ज्ञानं चैव सुपुत्रक।  
मयाऽऽख्यातं तवाग्रे च विष्णोः पापप्रणाशनम्॥१॥**

**एवं चतुष्टयं [सा](# "ञ. यो")हि सदा पुण्यं समाचरेत्।  
प्रयाति वैष्णवं [लोकं](# "क. ख. ङ. च. ढ. कंदेवानामपि दुर्लभम्") सर्वसौख्यप्रदायकम्॥२॥**

**इतो गत्वा भवान्वत्स दिव्यादेवीं प्रबोधय।  
अशुन्यशयनं नाम व्रतराजं वदस्व ताम्॥**

**समुद्धर महापापाद्राजकन्यां यशस्विनीम्॥३॥**

**त्वया पृष्टं मयाऽऽख्यातं पुण्यदं पापनाशनम्।  
गच्छ गच्छ महाभाग इत्युक्त्वा विरराम सः॥४॥**

**विष्णुरुवाच—**

**एवमुक्तश्चोज्ज्वलस्तु सुपित्रा कुञ्जलेन हि।  
प्रणम्य पादौ धर्मात्मा मातापित्रोर्महामतिः॥**

**जगाम त्वरितो राजन्प्लक्षद्वीपं स उज्ज्वलः॥५॥**

**तं गिरिं सर्वतोभद्रं नानाधातुसमाकुलम्।  
नानारत्नमयैस्तुङ्गैः शिखरैरुपशोभितम्॥६॥**

**नानाप्रवाहसंपूर्णैरुद कैनिर्मलैर्नृप।  
\[[नद्यः](# "एतश्चिह्नान्तर्गतःपाठः क. ख. ङ. च. छ. झ. ढ. पुस्तकस्थः।") सन्ति विशालास्तास्तस्मिन्गिरिवरोत्तमे॥७॥**

**किन्नरास्तत्र गायन्ति गन्धर्वाः सुस्वरं नृप\]।  
अप्सरोभिः समाकीर्णं[देववृन्दैः](# "क. ख. च. छ. झ. ढ. वृन्देरुपासित") समाश्रितम्॥८॥ **

**सिद्धचारणसंघुष्टं [मुनिवृन्दै रुपासितम्](# "क. ख. ङ. च. छ. झ. ढ. ")।  
नानापक्षिनिनादैश्च सर्वत्र परिनादितम्॥९॥**

**एवं गिरिं समासाद्य उज्ज्वलो लघुविक्रमः।  
[सुस्वरेणापि](# "ङ, ड. ढ. °पि सा कम्बा गिरी तस्मिन्प्ररोदिति। रो") तां दिव्यादैवीं तत्र समास्थिताम्॥१०॥**

**रोरूयमाणां तां प्राज्ञोवचनं चेदमब्रवीत्।  
का त्वं भवसि [कस्यासि](# " क, ख, घ, ङ. च. छ. झ. ट. ठ. ड. ढ. कल्याणि") कस्माद्रोदिषि सांप्रतम्॥११॥**

**[कस्मत्खिन्ना](# "ड. स्मातिस्थतं मं")महाभागे केन ते विप्रियं कृतम्।  
[समाचक्ष्वं](# "क. ख. घ. ङ. च. छ. झ. ट. ठ. ड. ढ. क्ष्व ममाद्यैव स०") त्वमनघे सर्वं दुःखस्य कारणम्॥१२॥**

**दिव्यादेव्युवाच—**

**विपाको हि महाभाग कर्मणां मम सांप्रतम्।  
इह तिष्ठामि दुःखेन वैधव्येन समन्विता॥१३॥**

**\[[भवान्को](# "एतश्चिह्नान्तर्गतःपाठः क. ख. घ. ङ. च. छ. झ. ट. ठ. ड. ढ. पुस्तकस्थः।") हि महाभाग कृपया मम पीडितः।  
पक्षिरूपधरो भद्र सुस्वरं परिभाषसे॥१४॥**

**एवमाकर्ण्य तत्सर्वे भाषितं राजकन्यया।  
अहं पक्षी महाभागे न सिद्धो नापि ज्ञानवान्॥१५॥**

**रुदमानां महालापैस्त्वां दृष्ट्वा तु मया इह।  
तदा पृच्छाम्यहं देवि वद मे कारणं त्विह \]॥१६॥**



**पितुर्गेहे यथावृत्तमात्मवृत्तान्तमेव हि।  
तया चाऽऽवेदितं सर्वं यथासंख्येन दुःखदम्॥१७॥**

**तदाकर्ण्य समासेन उज्ज्वलो हि [महामनाः](# " ड. महामतिः")।  
तामुवाच महापक्षी दिव्यादेवीं सुदुःखिताम्॥१८॥**

**यथां तव विवाहे च भर्तारो मरणं गताः।  
स्वयंवरनिमित्तेन क्षयं गतं च क्षत्रियम्॥१९॥**

**एतत्ते चेष्टितं सर्वं[मया](# "क. ख. ङ, च. ढ. या तु परिवेदित। ड. याऽपि परिवेदित")पितरि भाषितम्।  
अन्यजन्मकृतं कर्म तव पापं सुलोचने॥२०॥**

**मम पित्रा [ममाग्रे](# "घ. ङ. ट. ठ. ड. जे तत्त्कृपया पं") च त्वत्कर्म परिभाषितम्।  
\[[तेन](# "एतश्चिह्नान्तर्गतः पाठः क, ख, घ. ङ. च. छ. झ. ट. ठ. ड. ढ. पुस्तकस्थः।") दोषेण सम्यक्त्वं लिप्ताऽसि तु वरानने॥२१॥**

**एतावत्कारणं सर्वं[शुकस्य](# "छ. झ. प्रश्नस्य।") परिपृच्छितम्।  
पूर्व कर्मविपाकं च भुङ्क्ष्व त्वं च स्वमाशु च\]॥२२॥**

**अथ सा तद्वचः श्रुत्वा नृपकन्योज्ज्वलस्य तु।  
प्रत्युवाच महात्मानं ब्रुवन्तं पक्षिणं [शुभम्](# "क. ख. ङ. च. छ. झ. ड. ढ. पुनः,ङ. छ. झ. ड. ढ. म्। प्रणता दीनवा वाचा कुरु तहत कृपां मम। क")॥२३॥**

**माननीयोऽसि मे पक्षिन्कृपां कुरु मयिप्रभो।  
कथयस्व प्रसादेन तस्य पापस्य निष्कृतिम्॥२४॥**

**प्रायश्चित्तं सुपुण्यं च मम पातकशोधनम्।  
येन प्राप्नोम्यहं पुण्यं विशुद्धाशेषकिल्विषा॥**

**\[+[प्रायश्चित्तं](# "एतश्चिह्नान्तर्गतः पाठो घ. ङ. ड. पुस्तकस्थः।") महाप्राज्ञ वदस्व त्वं प्रसादतः \]॥२५॥**

**उज्ज्वल उवाच—**

**त्वदर्थे तु महाभागे कुञ्जलः पृच्छितो मया।  
समाख्यातं तु तेनापि प्रायश्चित्तमनुत्तमम्॥२६॥**

**तत्कुरुष्व महाभागे सर्वपातकशोधनम्।  
ध्यायस्वहि हृषीकेशं शतनामजपं [कुरु](# "क. ख. घ. ङ. च. छ. झ. ठ. ड. ढ। भब शामपरा नित्ये कु'।")॥२७॥**

**जपयज्ञेन वै देवि कुरु व्रतमनुत्तमम्।  
अशून्यशयनं नाम महापातकशोधनम्॥२८॥**

**समाचष्टे स धर्मात्मा सर्वज्ञानप्रकाशकम्।  
ध्यानं स्तोत्रं स्वरूपं च विष्णोश्चैव महात्मनः॥२९॥**

**विष्णुरुवाच— **

**तस्मात्सा जगृहे सर्वंसंस्थिता निर्जने वने।  
सर्वद्वंद्वविनिर्मुक्ता संजाता तपसि स्थिता॥३०॥**

**\[[व्रतं](# "एततश्चिह्नान्तर्गतः पाठः क. ख. ङ. च. झ. ड. ढ. पुस्तकस्थः।") चक्रे जिताहारा निराधारा सुदुःखिता\]।  
कामक्रोधविहीना च वर्गं संयम्य नित्यशः॥**

**इन्द्रियाणां महाराज महामोहं निरस्य च॥३१॥**

**अब्दे चतुर्थके प्राप्ते सुप्रसन्नो जनार्दनः।  
[तस्यै](# " क. ख. घ. च. ड. ठ. ड. स्वे स दातुकामस्तु वरं वरदनायकः। मू०।") संदर्शयामास स्वरूपं वरदः प्रभुः॥३२॥**

**सूत उवाच—**

**इन्द्रनीलघनश्यामं शङ्खचक्रगदाधरम्।  
सर्वाभरणशोभाढ्यं पद्महस्तं महेश्वरम्॥३३॥**

**बद्धाञ्जलिपुटा भूत्वा वेपमाना निराश्रया।  
उवाच गद्गदैर्वाक्यैर्ननाम मधुसूदनम्॥३४॥**

**तेजसा तत्र दिव्येन [ध्यातुं](# " क. ख. ङ. च. छ. झ. ड. ढ. स्थातुं।") शक्रोमि नैव हि।  
दिव्यरूपो भवान्कस्त्वं तद्वद कृपया प्रभो॥३५॥**

**\[[कथयस्व](# "एततश्चिह्नान्तर्गतः पाठः क. ख. ङ. च. झ. ड. ढ. पुस्तकस्थः।") प्रसादेन किमत्र तव कारणम्।  
सर्वमेव प्रसादेन प्रब्रवीहि महामते॥३६॥**

**देवमेव विजानामि तेजसा इङ्गितैस्तव।  
ज्ञानहीना जगन्नाथ न जाने रूपनामनी॥**

**किं च ब्रह्मा भवान्विष्णुः किं वा शंकर एव वा ॥\]३७॥**

**एवमुक्त्वा प्रणम्यैव दण्डवद्धरणीं गता।  
तामुवाच जगन्नाथः प्रणतां राजनन्दिनीम्॥३८॥**



**श्रीभगवानुवाच—**

**त्रयाणामपि देवानामन्तरं नास्ति शोभने।  
ब्रह्मा समर्चितो येन शंकरो वा वरानने॥ **

**तेनाहमर्चितो नित्यं नात्र कार्या [विचारणा](# " क. ख. घ. ङ. च. छ. झ. ट. ड. ढ. णा। अभिन्नौ पूजितौयैश्च तैरहं च प्रपूजितः। अ।")॥३९॥**

**एतौ ममाभिन्नतरौ नित्यं चापि त्रिरूपवान्।  
अहं देवि हृषीकेशः कृपया तव चाऽऽगतः॥४०॥**

**स्तवेनानेन पुण्येन व्रतेन नियमेन च।  
संजाता कल्मषैर्हीना वरं वरय शोभने॥४१॥**

**दिव्यादेव्युवाच—**

****जया**जित हृषीकेश कृष्ण क्लेशापहारक।  
नमामि ते पदद्वंद्वं मामुद्धर [भवार्णवात्](# "क. ख. घ. ङ. च. छ. झ. ट. ठ. ड. ढ. त्। वरं मे दातुकामोऽसि चक्रपाणे प्र०")॥४२॥**

**एष एवास्ति मे कामो वरणीयः प्रसीद मे।  
तव पादौ भजिष्यामि भक्तिं देहि ममानघ॥४३॥**

**दर्शयस्व जगन्नाथ मोक्षमार्गे निरामयम्।  
दासत्वं देहि वैकुण्ठे यदि तुष्टो जनार्दन॥४४॥**

**भगवानुवाच—**

**एवमस्तु महाभागे निर्धूताशेषकिल्बिषा।  
वैष्णवं परमं लोकं दुर्लभं योगिनां सदा॥४५॥**

**गच्छ गच्छ महालोकं प्रसादान्मम सांप्रतम्।  
एवमुक्ता महाभागा माधवेन महात्मना॥४६॥**

**दिव्यादेवी ह्यभूद्दिव्या सूर्यतेजःसमप्रभा।  
पश्यतां सर्वलोकानां दिव्याभरणभूषिता॥४७॥**

**दिव्यमालान्विता सा [च](# " क. ख. छ. झ. ड. ड. च दिव्यहा")
मुक्ताहारविलम्बिनी।  
गता सा वैष्णवं लोकं दाहप्रलयवर्जितम्॥४८॥**

**उज्ज्वलस्तु समायातः स्वगृहं हर्षसंयुतः।  
तत्सर्वं कथयामास पितरं प्रति सत्तमः॥४९॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थेऽष्टाशीतितमोऽध्यायः॥८८ ॥

**आदितः श्लोकानां समष्ट्यङ्काः—७४२४  
———————**

**अधोननवतितमोऽध्यायः।**  
**———————**

**विष्णुरुवाच—**

**कुञ्जलस्तु ततः श्रुत्वा द्वितीयं वाक्यमब्रवीत्।  
भवान्कथय तत्सर्वंकिमपूर्वं च दृष्टवान्॥ **

**श्रुतवांश्चाप्यपूर्वं वा श्रोतुकामोऽस्मि सांप्रतम्॥१॥**

**एवं पित्रा समादिष्टः कुञ्जलेन समुज्ज्वलः।  
पितरं प्रत्युवाचाथ विनयावनतस्ततः॥२॥**

**समुज्ज्वल उवाच—**

**हिमवन्तं नगश्रेष्ठं [देववृन्दनिषेवितम्।](# "छ. देवासुरनि। घ. ङ. देववृक्षनि")  
आहारार्थंप्रगच्छामि भवतश्चाऽऽत्मनः पितः॥**

**\[[पश्यामि](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") कौतुकं नित्यं यन्न दृष्टं श्रुतं [कदा](# " ड. दा। देवर्षिगणसं।") \] ॥३॥**

**गन्धर्वऋषिसंकीर्णमप्सरोभिः प्रशोभितम्।  
बहुकौतुकशोभाढ्यं मङ्गलं मङ्गलैर्युतम्॥४॥**

**राहुपुष्पफलोपेतैर्वनैर्नानाविधैस्तथा।  
अनेककौतुकभरैर्मानसं परिराजते॥५॥**

**अत्र दृष्टं मया तात [अपूर्वं](# "क. ख. घ. ङ. च. छ. झ. ट. ठ. ड. ढ. में मानसान्तिके। न")कौतुकं तदा।  
बहुहंससमाकीर्णो हंस एकः समागतः॥६॥**



**स च कृष्णो [महाभाग](# " ड. हातेजानयो") त्रयोऽप्यन्ये [समागताः](# " ड. ताः। तादृशास्ते च बाला वा अन्ये शुभ्रा महीपते। च०। ङ. झ. ड. ताः। तादृशास्ते व नीला वा अन्ये शुभ्रा महीपते। च।")।  
सितेतरैश्चञ्चु पादैरन्यतः शुक्लविग्रहाः॥७॥**

**चतस्रस्तत्र वै भार्या रौद्राकारा विभीषणाः।  
दंष्ट्राकरालसंकूरा ऊर्ध्वकेश्यो भयानकाः॥**

**पश्चातेषां समायातास्तस्मिन्सरासिमानसे॥८॥**

**कृष्णहंसास्तु संस्नाता मानसे तात मत्पुरः।  
विभ्रान्ताः परितश्चान्ये न स्नातास्तत्र मानसे॥९॥**

**कृष्णान्हंसांस्तु संस्नाताञ्जहसुस्ताखियस्तदा।  
ततः पूर्वंविनिष्क्रान्तो हंस एको महातनुः॥१०॥**

**पश्चात्रयोविनिष्क्रान्तास्तैश्चाहं समुपेक्षितः।  
विहायसा प्रयातास्ते विवदन्तः परस्परम्॥११॥**

**तास्तु स्त्रियो महाभीताः समन्ताद्दिवि बभ्रमुः।  
विन्ध्यस्य शिखरे पुण्ये वृक्षच्छायासु पक्षिणः॥१२॥**

**निषण्णास्तत्र ते सर्वे दग्धा दुःखै सुदारुणैः।  
तेषां संपश्यमानानां लुब्धकः समुपागतः॥१३॥**

**मृगयां क्रीडयित्वा तु बाणपाणिर्धनुर्धरः।  
शिलातलं समासाद्य निषसाद सुखेन वै॥१४॥**

**पश्चाद्भिल्ली समायाता अन्नमादाय चोदकम्।  
स्वप्रियं पश्यते तावत्सदृशैर्लक्षणैर्युतम्॥१५॥**

**अत्यद्भुतं तया दृष्टं स्वकान्तस्तेजसाऽन्वितः।  
दिव्यतेजः समाक्रान्तो यथा सूर्यो दिवि स्थितः॥**

**\[[पुंसमन्यं](# "एतश्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") परिज्ञाय तं परित्यज्य सर्पिता॥१६॥**

**व्याध उवाच—**

**एलेहि त्वं प्रिये चात्र कस्मान्मां त्वं न पश्यसि।  
क्षुधया पीड्यमानोऽहं त्वामहं चावलोकये॥१७॥**

**तस्य वाक्यं समाकर्ण्य शीघ्रं व्याधी समागता।  
भर्तुः पार्श्व समासाद्य विस्मिता चाभवचदा\]॥**

**कोऽयं तेजःसमाकारो [देवेापमः](# "न्ये शुभ्रा महीपते। च।") समाहयेत्॥१८॥**

**तमुवाच ततो व्याधी भर्तारं दीप्ततेजसम्।  
अत्र किं ते कृतं वीर यद्भवान्दिव्यलक्षणः॥१९॥**

**सूत उवाच—**

**एवमाभाषितो व्याध्या व्याधः [प्रियामभाषत](# "क. ख. ङ. च. ड. ढ. प्रियम")।  
अहं ते वल्लभः कान्ते भवती च मम प्रिया॥२०॥**

**[कस्मान्मां](# "ड. स्मात्र ज्ञायते कान्ते तस्माद्धास्यं प्रवर्तते। क्षु")नैव जानासि कथं शङ्कां प्रवर्तयेः।  
क्षुधया पीडयमानोऽहं पयश्चान्नं प्रदीयताम्॥२१॥**

**व्याध्युवाच—**

**बर्बरः कृष्णवर्णश्च रक्ताक्षः कृष्णकञ्चुकः।  
ईदृशश्चास्ति मे भर्ता सर्वसस्वभयंकरः॥२२॥**

**भवान्को दिव्यदेहस्तु प्रियेत्युक्त्वा समाहयेत्।  
एवं मे संशयं जातं वद सत्यं ममाग्रतः॥२३॥**

**कुलं नाम स्वकं [गोत्रं](# " क.ख. ङ. च. छ. झ. ड. ग्रामं।") क्रीडालिङ्गं तथैव च।  
समाचष्टे (ष्ट) प्रियायास्तु तस्याः प्रत्यय आगतः॥२४॥**

**प्रत्युवाचाथ सा व्याधी भर्तारं हृष्टमानसा।  
कस्मात्तवेदृशः कायः श्वेतकश्चकधारकः॥**

**कथं जातः [समाचक्ष्व](# "क.ख. ङ. च. छ. झ. ड. ढ. क्ष्व ममाऽऽश्वर्य प्रवर्तते। सू")महातेजः समन्वितः॥२५॥**

**सूत उवाच— **

**एवं संपृच्छ्धमानस्तु भार्यया मृगघातकः।  
प्रत्युवाच ततो लुब्धस्तां प्रियां सुखदायिनीम्॥२६॥**

**नर्मदोत्तरकूले तु संगमश्चास्ति सुव्रते।  
आतपेनाऽऽकुलो जीवो मम जातस्तु सुप्रिये॥२७॥**

**अस्मिन्हि संगमे कान्ते श्रमश्रान्तोऽस्मि सत्वरम्।  
गतः स्नात्वा जलं पीत्वा पश्चादिह समागतः॥२८॥**





**तदाप्रभृति मे काय ईदृशस्तेजसाऽऽवृतः।  
[संजातो](# "ड. तो वनसंयुक्तः कः। ङ. छ. उ. तो ववसंयुक्तः कबुकः शुभ्रतां ग०") बहुशोभाढ्यः कश्चूकः सुप्रभां गतः॥२९॥**

**तेनाऽऽख्याते कुलादौ च प्रत्यक्षं लक्षिते तथा।  
निश्चित्य संगमे पुण्यं विज्ञातं च तया ततः॥३०॥**

**प्रत्युवाचाथ भर्तारं संगमं मम दर्शय।  
तव पश्चात्प्रदास्यामि भोजनं मानसंयुतम्॥३१॥**

**इत्युक्तः प्रियया [व्याधः](# "ड. धस्तया सह ज०")सत्वरं प्रजगाम ह।  
संगमो दर्शितस्तस्यै तेनासौ [पापनाशनः](# "ड. नः। मुदितास्ते")॥३२॥**

**सभार्यास्ते महाभाग पक्षिणो लघुविक्रमाः।  
ताभ्यां सार्धं ययुः सर्वे रेवासंगममुत्तमम्॥३३॥**

**तेषां तु पश्यमानानां पक्षिणां मम पश्यतः।  
तयाऽपि स्नापितो भर्ता पुनः स्नाता हि साऽपि च॥३४॥**

**दिव्यदेहधरौ चोभौ [दिव्यकान्तिसमन्वितौ](# " क. ख. ङ. च. छ. झ. ट. ठ. ड. ढ. तौ। संजातौ पक्षिणां श्रेष्ठ दि'")।  
पश्यतां पक्षिणां चैव दिव्यवस्त्रानुलेपनौ॥३५॥**

**दिव्यमालाम्बरधरौ दिव्यगन्धानुलेपनौ।  
वैष्णवं यानमासाद्य मुनिगन्धर्वपूजितौ॥३६॥**

**\[[गतौ](# "एतश्चिह्नान्तर्गतः पाठः क. ख. ङ. च. छ. झ. ड. ढ. पुस्तक स्थः।") तौ वैष्णवं लोकं वैष्णवैः परिपूजितौ\]।  
स्तूयमानौ महात्मानौ दंपती दृष्टवानहम्॥३७॥**

**व्रजन्तौ स्वर्गमार्गेण कूजन्ति पक्षिणस्तदा।  
तीर्थराजवरं दृष्ट्वा हर्षयुक्ताक्षरैस्तथा॥३८॥**

**चत्वारः कृष्णहंसास्ते संगमे पापनाशने।  
स्नात्वा वै भावशुद्धास्ते प्राप्ता उज्ज्वलतां तदा॥३९॥**

**स्नात्वा पीत्वा जलं ते तु पुनर्बहिर्विनिर्गताः।  
ताश्च पत्न्यस्तदा कृष्णा मृतास्तत्स्नानमात्रतः॥४०॥**

**क्रन्दमाना विचेष्टन्त्यो हाहाकारैर्भृशं पितः।  
यमलोकं गतास्तास्तु तात दृष्टा मया तदा॥४१॥**

**उड्डीनास्तु ततो हंसाः स्वस्थानं प्रति जग्मिरे।  
एवं तात मया दृष्टं प्रत्यक्षं कथितं तव॥४२॥**

**कृष्णवर्णा महाकाया धार्तराष्ट्रास्तु तत्प्रियाः।  
कथयस्व प्रसादेन के भविष्यन्ति वै पितः॥४३॥**

**निर्गतान्मानसान्मध्याद्धार्तराष्ट्रान्वदस्व मे।  
\[[के](# "एतश्चिह्नान्तर्गतः पाठः क. ख. घ. ङ. च. छ.झ. ट. ठ. ड. ढ. पुस्तकस्थः।") भविष्यन्ति मे तात कथयस्व च सांप्रतम्\]॥४४॥**

**कस्मात्ते कृष्णतां प्राप्ताः कस्माद्वै शुक्लतां पुनः।  
संप्राप्तास्तत्क्षणात्स्नाताः कस्मान्मृताश्च ताः स्त्रियः॥४५॥**

**एवं वै संशयस्तात संजातो दारुणो मम।  
छेत्तुमर्हति चाद्यैव भवाञज्ञानविचक्षणः॥**

**सादसुमुखो भूत्वा प्रणतस्य सदैव मे॥४६॥**

**एवं संभाष्य पितरं विरराम समुज्ज्वलः।  
ततः प्रवक्तुमारेभे स शुकः कुञ्जलाभिधः॥४७॥**

इति श्रीमहापुराणे पाद्मेभूमिखण्डे बेनोपाख्याने गुरुतीर्थ उननवतितमोऽध्यायः॥८९॥

**आदितः श्लोकानां समष्ट्यङ्काः—७४७१**  
———————

अथ नवतितमोऽध्यायः।  
———————

**सूत उवाच—**

**एवं पुण्यतमं श्रुत्वा समुज्ज्वलसुभाषितम्।  
कुञ्जलः स हि धर्मात्मा प्रत्युवाच सुतं प्रति॥१॥**

**कुञ्जल उवाच—**

****संप्रवक्ष्याम्यहं तात भूयतां स्थिरमानसः।  
सर्वसंदेहविध्वंसं पवित्रं पापनाशन**म्॥२॥**

**इन्द्रलोकमवृत्तं तं संवादं देवकौतुकम्।  
सभायां तस्य देवस्य इन्द्रस्यापि महात्मनः॥३॥**

**एकदा तु महाप्राज्ञो नारदो मुनिसत्तमः।  
देवं द्रष्टुं सहस्राक्षंजगाम त्वरितस्तदा॥४॥**



**तमागतं सहस्राक्षः सूर्यतेजःसमप्रभम्।  
ददर्श हर्षमापन्नःसमुत्थाय महामतिः॥५॥**

**ददावर्ध्य च पाद्यं च भक्त्या प्रणतमानसः।  
बद्धाञ्जलिपुटो भूत्वा [प्रणाममकरोत्तदा](# "ड. ततः। आ०")॥६॥**

**आसने कोमले पुण्ये विनिवेश्य द्विजोत्तमम्।  
पप्रच्छ प्रणतो भूत्वा श्रद्धया परया युतः॥७॥**

**कस्माश्वाऽऽगमनं तेऽद्य कारणं वद सांप्रतम्।  
इत्युक्ते देवराजेन प्रत्युवाच महामुनिः॥८॥**

**भवन्तं द्रष्टुमायातः पृथिवीलोकतो हरे।  
स्नात्वा पुण्यप्रदेशेषु तीर्थेषु च सुश्रद्धया॥९॥**

**देवान्पितृन्समभ्यर्च्य दृष्ट्वा क्षेत्राण्यनेकधा।  
\[[एतत्ते](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ ड. ढ. पुस्तकस्थः।")
सर्वमाख्यातं यत्त्वया पृच्छितं पुरा\]॥१०॥**

**इन्द्र उवाच— **

**दृष्टानि पुण्यतीर्थानि क्षेत्राणि च त्वया मुने।  
किं तीर्थं प्राप्य देवर्षे मुच्यते ब्रह्महत्यया॥११॥**

**सुरापो मुच्यते पापाद्गेाघ्नेा[हेमापहाकः](# "घ. ङ. छ. झ. ट. ठ. ड. ढ. कः। स्वामिद्रों")।  
[मित्रद्रोहान्महापापी](# "क. ख. च. 'पी नार्या हन्ता कथं सुखम्। ना'। ड. 'पी नायर्या हर्ता कथं सुखी। ना। क्ष. पी नायं हन्ता कथं सुस्ती। ना। ङ. द. 'पी नारीहन्ता कथं सुखी। ना।") भार्याहर्ता च तद्वद॥१२॥**

नारद उवाच—

**यानि कानि च तीर्थानि गयादीनि सुरेश्वर।  
तेषां नैव प्रपश्यामि विशेषं पापनाशनम्॥१३॥**

**सुपुण्यानि सुदिव्यानि पापघ्नानि समानि च।  
सर्वाण्येव सुतीर्थानि जानाम्यहं पुरंदर॥१४॥**

**अविशेषं विशेषं च नैव जानामि सांप्रतम्।  
[प्रत्यक्षं](# "क.ख. ङ. च. छ. ड. ढ. प्रत्ययं") क्रियतां देव तीर्थानां गतिदायकम्॥१५॥**

**एवं वाक्यं समाकर्ण्य नारदस्य महात्मनः।  
[समाहूतानि](# "क. ख. घ ङ. च. छ. झ. ट. ठ. ड. ढ. हूय सहस्राक्षस्तीर्थान्भूतल संस्थितान्। यानि कानि च तीर्थानि सर्वाणि भू।") चेन्द्रेण तीर्थानि भूगतानि च॥१६॥**

**मूर्तिमन्ति च दिव्यानि \[[समायातानि](# "एतश्चिह्नान्तर्गतः पाठः क. ख. घ. च. झ. ट. ठ. ड. ढ. पुस्तकस्थः।") सांप्रतम्।  
बद्धाञ्जलीनि सर्वाणि\] भूषितानि सुभूषणैः॥१७॥**

**दिव्याम्बराणि स्निग्धानि तेजोवन्ति च सुव्रत।  
\[[स्त्रीपुंसोस्तु](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") स्वरूपाणि कृतानि च विशेषतः \]॥१८॥**

**इंसचन्द्रप्रकाशानि दिव्यरूपधराणि च।  
\[[मुक्ताफलस्य](# "एतश्चिह्नान्तर्गतः पाठः क. ख. घ. ङ. च. छ. झ. च. ठ. ड. ढ. पुस्तकस्थः।") वर्णेन प्रभासन्ति सुरेश्वर \]॥१९॥**

**[तप्तकाञ्चनवर्णानि](# "घ. ट. ठ ढ. 'नि सुरूपाणि पुरंदर। का") सारुणानि च तत्र च।  
\[[कान्त्या](# " एतश्चिह्नान्तर्गतः पाठः क. स. घ. ङ. च. छ. स. ८. ठ. ४. ढ. पुस्तकस्थः।") शुक्लसुपितानि प्रभासन्ति सभान्तरे॥२०॥**

**कानि पद्मानि भान्त्येव मूर्तिमन्तीनि भान्ति च\]।  
सूर्यतेजःप्रकाशानि तडिद्वर्णानि [कानिचित्](# " क. ख. घ. ङ. च. छ. झ. ट. ठ. ड. ढ. त्। चकासति च रीप्याणि प्रभासन्नि सभान्तरे। सर्वाभरणवस्त्रायैः प्रशोभन्ते मरेश्वर॥हारकङ्कणकेयूरैर्माल्यभिस्तु पुरंदर। दिव्यचन्दनदिग्धामि सुरभीणि गुरुर्ता च॥कमण्डलुकराण्येव ह्यागतानि सभा।")॥२१॥**

**कानिचिद्रौप्यवर्णानि हारकेयूरकङ्कणैः।  
मालाभिश्च सुशोभीनि कमण्डलुकराणि च॥**

**तत्कालं स्मृतमात्रेण आयातानि [सभान्तरे](# " क. ख. घ. ङ. च. छ. झ. ट. ठ. ड. ढ. रे। मङ्गर तुम")॥२२॥**

**गोमती नर्मदा पुण्या चन्द्रभागा सरस्वती।  
देविका [बिम्बिका](# "ङ. ढ. बेदिका") कुना कुञ्जला मञ्जुला स्रुता॥२३॥**

**रम्भा भानुमती पुण्या पारा चैव सुघर्घरा।  
शोणा च सिन्धुसौवीरा कावेरी कपिला तथा॥२४॥**

**मुकुन्दा भेदिनी पुण्या सुपुण्या च महेश्वरी।  
चर्मण्वती तथा ख्याता लोपा चान्या सुकौशिकी॥२५॥**



**सुहंसा हंसवाहा च हंसवेगा मनोरथा।  
सुरथा सारुणा [वेगा](# "क. ख. ङ. छ. झ. ड. ढ. वेणा भद्रदेणासु॰") सुषेणा च सुपद्मिनी॥२६॥**

**बाहनी सरघा चान्या पुण्या चान्या पुलन्दिका।  
[हिमा](# "क. ख. ङ. च. छ. झ. ढ हेमा") मनारथा दिव्या चन्द्रिका वेदसंक्रमा॥२७॥**

**ज्वाला हुताशनी स्वाहा काला चैव कपिञ्जली।  
[स्वधा](# "ड. शुद्धा") सुकाला कालिङ्गा गम्भीरा हिमवाहिनी॥२८॥**

**देवद्रवी वीरवाहा लक्षहोमाऽप्यघापहा।  
पाराशरी [वेदगर्भा](# " छ. झ. हेमगर्भा") हेमवेशा सुपुण्ड्रकी॥२९॥**

**एता नद्याे महापुण्या मूर्तिमत्यो ह्यघापहाः।  
सर्वाभरणशोभाढ्याः कुम्भहस्ताः सुपूजिताः॥३०॥**

**प्रयागः पुष्करश्चैव सर्वतीर्थमनोरमः।  
वाराणसी महापुण्या ब्रह्महत्याव्यपोहिनी॥३१॥**

**द्वारावती प्रभासश्च ह्यवन्ती नैमिषस्तथा।  
दण्डक \[[श्च](# " एतश्चिह्नान्तर्गतः पाठः क. ख. ङ. च. छ.झ. ड. ढ. पुस्तकस्थः।") दशारण्यं महेश्वरकलेवरौ॥३२॥**

**कालञ्जरो ब्रह्मक्षेत्रं मथुरो नाम वाहकः।  
माया काञ्ची\] तथाऽन्यानि दिव्यानि विविधानि च॥३३॥**

**अष्टषष्टिस्तु तीर्थानि नदीनां दश कोटयः।  
गोदावरीमुखाः सर्वाः समायातास्तदाज्ञया॥३४॥**

**द्वीपानां तु समस्तानि तीर्थानि च महान्ति च।  
\[ [मूर्तिलिङ्गधराण्येव](# "एतचिहान्तर्गतः पाठः क. ख. घ. ङ. च. . स. ८. ठ. ड. व. पुस्तकस्थः।") सहस्राक्षं सुरेश्वरम् \]॥३५॥**

**समाजग्मुः समस्तानि तदादेशकराणि च।  
प्रणेमुर्देवदेवेशं नतशीर्षाणि सर्वशः॥३६॥**

**तैस्तु प्रोक्तो महातीर्थैर्देवराजस्तु सादरम्।  
कस्मात्त्वयासमाहूता देवराज वदस्व नः॥३७॥**

**ब्रूहि नः कारणं सर्वे नमस्तुभ्यं सुराधिप।  
\[ [एवमाकर्णितं](# " * एतश्चिहान्तर्गतः पाठः क. ख. घ. ङ. च. छ. स. ८. ठ. ड. द. पुस्तकस्थः।") सर्वे तीर्थानां वचनं तदा।\]३८॥**

**एवमाकर्ण्य तद्वाक्यं देवराजोऽभ्यभाषत॥**

**कः समर्थो महाभागा ब्रह्महत्यां व्यपोहितुम्।  
गोवधाख्यं महापापं स्त्रीवधाख्यमनुत्तमम्॥३९॥**

**स्वामिद्रोहात्समुद्भूतं सुरापानाच्च दारुणम्।  
हेमस्तेयोद्गतं पापं गुरुनिन्दासमुद्भवम्॥४०॥**

**भ्रूणहत्यां महाघोरां कः समर्थो निवर्तितुम्।  
राजद्रोहं महापापं बहुपीडाप्रदायकम्॥४१॥**

**मित्रद्रोहं तथा चान्यत्सर्वविश्वासघातकम्।  
देवभेदं तथा चान्यलिङ्गभेदं ततः परम्॥४२॥**

**वृत्तिच्छेदं च विप्राणां गोप्रचारप्रणाशनम्।  
अगारदाहनं चान्यद्भामदीपनकं परम्॥४३॥**

**षोडशैते महापापा अगम्यागमनं तथा।  
स्वामित्यागात्समुद्भूतं रणस्थानात्पलायनम्॥४४॥**

**एतानि नाशयेत्को वै \[ [समर्थस्तीर्थसत्तमः](# "एतचिहान्तर्गतः पाठः क ख. घ. ङ. च. छ. स. ट. ठ. ड. द. पुस्तकस्थः।")।  
समर्थो भवतां मध्ये\] प्रायश्चित्तं विना ध्रुवम्॥४५॥**

**पश्यतां देवतानां च नारदस्य च पश्यतः।  
ब्रुवन्तु सर्वे संचिन्त्य निश्चितं पापनाशनम्॥४६॥**

**एवमुक्ते शुभे वाक्ये देवेशेन महात्मना।  
संमन्त्र्य तीर्थराजेन प्रोचुः शक्रंसभागतम्॥४७॥**

**तीर्थान्यूचुः—**

**भूयतामभिधास्यामो देवराज नमोऽस्तु ते।  
यावन्ति सर्वतीर्थानि सर्वपापहराणि च॥४८॥**

**ब्रह्महत्यादिकान्येव त्वयोक्तानि सुरेश्वरम्।  
महाघोराणि पापानि नाशितुं नैव शक्नुमः॥४९॥ **

**प्रयागः पुष्करश्चैव सर्वतीर्थमनुत्तमम्।  
वाराणसी महाभाग सर्वपातकनाशिनी॥**

**महापातकनाशाय चत्वारोऽमितविक्रमाः॥५०॥**

**उपपातकनाशाय वयं धात्रा विनिर्मिताः।  
महापापोपपापार्थं सृष्टोऽसौ पुष्करो ध्रुवम्॥५१॥**



**एवमाकर्ण्य तद्वाक्यं तीर्थानां सुरराद् ततः।  
हर्षेण महताऽऽविष्टस्तेषां स्तोत्रं चकार ह॥५२॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थकथने नवतितमोऽध्यायः॥९०॥  
**आदितः श्लोकानां समष्ट्यङ्काः—७५२३  
———————**

**अथैकनवतितमोऽध्यायः।**  
**———————**

**कुञ्जल उवाच—**

**ब्रह्महत्याऽभिभूतश्च सहस्राक्षो यदा पुरा।  
गौतमस्य प्रियासङ्गादगम्यागमनात्तथा॥१॥**

**सुजातं पातकं तस्य त्यक्तुं देवैश्च ब्राह्मणैः।  
सहस्राक्षस्तपस्तेपे निरालम्बो निराश्रयः॥२॥**

**तपन्ति देवताः सर्वा ऋषयो यक्षकिंनराः।  
देवराजस्य पूजार्थमभिषेकं प्रचक्रिरे॥३॥**

**देशे मालवके नीत्वा देवराजं सुतोत्तमाः।  
चक्रुः स्नानं महाभागाः कुम्भैरुदकपूरितैः॥४॥**

**स्नापितुं प्रथमंनीतो वाराणस्यां स्वयं ततः।  
प्रयागे च सहस्राक्षः सर्वतीर्थे ततः पुनः॥५॥**

**महात्मना पुष्करेण स्नापितः स्वयमेव च।  
ब्रह्मादिभिः सुरैः सर्वैर्मुनिवृन्दैर्द्विजोत्तमैः॥६॥**

**नागवृन्दैर्नगैः सर्वैर्गन्धर्वैश्च सकिंनरैः।  
स्नापितो देवराजस्तु [वेदमचेः](# "क. ख. ङ. च. छ. झ. ढ. मन्त्रीस्तपोबलैः। मु॰। ड. मन्त्रीः सुशोभनैः। मु॰") सुसंस्कृतः॥**

**\[ [मुनिभिः](# "एतश्चिह्नान्तर्गतः पाठः क. ख. घ. ङ. च. छ. झ. ट. ड. ढ. पुस्तकस्थः।") सर्वपापन्घैस्तस्मिन्काले द्विजोत्तम \]॥७॥**

**शुद्धे तस्मिन्सहस्राक्षे महाभागे महामतौ।   
ब्रह्महत्या गता तस्य अगम्यागमनोद्भवा॥८॥**

**\[ [पापेन](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") तेन घोरेण सार्धमिन्द्रस्य भूतले\]।  
सुप्रसन्नः सहस्राक्षस्तीर्थेभ्योऽपि वरं ददौ॥९॥**

**भवन्तस्तीर्थराजानो भविष्यथ न संशयः।  
मत्प्रसादात्पवित्राश्च यस्मादहं विमोक्षितः॥**

**सुघोरात्किल्बिषादत्र युष्माभिर्विमलैरहम्॥१०॥**

**एवं तेभ्यो वरं दत्त्वा मालवाय वरं ददौ।  
यस्मात्स्वयं त्वयाऽप्येतद्विधृतं मम पातकम्॥**

**तस्मात्त्वमन्नपानैश्च धनधान्यैरलंकृतः॥११॥**

**भविष्यसि न संदेहो मत्प्रसादान्न संशयः।  
सुदुष्कालैर्विना त्वं तु भविष्यास न संशयः॥१२॥**

**एवं तस्मै वरं दत्त्वा सहस्राक्षः पुरंदरः।  
क्षेत्राणि सर्वतीर्थानि देशान्मालवकांस्तथा॥**

**\[[आखण्डलेन](# " एतश्चिह्नान्तर्गतोऽयं पाठः क.ख. ङ. च. छ. झ. ड. पुस्तकस्थः।") सार्धे ते स्वस्थानं प्रति जग्मिरे॥१३॥**

**सूत उवाच—**

**तदाप्रभृति चत्वारः प्रयागः पुष्करस्तथा।  
वाराणसी सर्वतीर्थ प्रापुः स्वस्थानमुत्तमम्॥१४॥**

**कुञ्जल वाच—**

**\[[अस्ति](# "एतश्चिह्नान्तर्गतः पाठः क. ख. ङ. च. छ. झ. ड. पुस्तकस्थः।") पाञ्चालदेशे तु विदुरो नाम क्षत्रियः\]।  
तेन लोभप्रसङ्गेन ब्राह्मणो निहतः पुरा॥१५॥**

**शिखासूत्रविहीनस्तु तिलकेन विवर्जितः।  
भिक्षार्थमटते सोऽद्धि ब्रह्मन्घेाऽहं समागतः॥१६॥**

**ब्रह्मघ्नाय सुरापाय भिक्षा चान्नं प्रदीयताम्।  
गृहेष्वेवं समस्तेषु भ्रमते याचते पुरा॥१७॥**



**एवं सर्वेषु तीर्येषु अटन्नेव समागतः।  
ब्रह्महत्या ततस्तस्य न याति द्विजसत्तम॥१८॥**

**वृक्षच्छायां समाश्रित्य दह्यमानेन तेजसा।  
संस्थितो विदुरः पापी दुःखशोकसमन्वितः॥१९॥**

**चन्द्रशर्मा ततो विप्रो महामोहेन पीडितः।  
निवसन्मगधे देशे गुरुघातक उच्यते॥२०॥**

**स्वजनैर्बन्धुवर्गैश्च [परित्यक्तो](# " ञ. त्यक्तः पुराऽऽत्म॰") दुरात्मवान्।  
स तत्र हि समायातो यत्रासौ विदुरः स्थितः॥**

**\[ [शिखासूत्रविहीनस्तु](# "एतश्चिह्नान्तर्गतः पाठः क. ख. ग. घ. ङ. च. छ. झ. ट. ठ. ड. ढ.पुस्तकस्थः।") विप्रलिङ्गैर्विवर्जितः \]॥२१॥**

**तदाऽसौ पृच्छितस्तेन विदुरेण दुरात्मना।  
भवान्को हि समायातो दुर्भगो दग्धमानसः॥**

**विप्रलिङ्गैर्विहीनस्तु कस्मात्त्वं भ्रमसे महीम्॥२२॥**

**विदुरेणोदितः सोऽपि चन्द्रशर्मा [द्विजोत्तमः](# "ङ. छ. द्विजाधमः")।  
आचष्टे सर्वमेवापि यथापूर्वंकृतं स्वकम्॥२३॥**

**पातकं च महाघोरं वसता च गुरोर्गृहे।  
महामोहगतेनापि [क्रोधेनाऽऽकुलचेतसा](# "ङ. धेन ज्वलितेन च। गु")॥२४॥**

**गुरोर्घातः कृतः पूर्वं तेन दग्धोऽस्मि सांप्रतम्।  
स्ववृत्तान्तं निवेद्यैवं चन्द्रशर्माऽप्यपृच्छत॥२५॥**

**भवान्को हि सुदुःखात्मा वृक्षच्छायां समाश्रितः।  
विदुरेण समासेन आत्मपापं निवेदितम्॥२६॥**

**अथ कश्चिद्विजः प्राप्तस्तृतीयः श्रमकर्षितः।  
वेदशर्मेति वै नाम्ना बहुपातकसंचयः॥२७॥**

**द्वाभ्यामपि च संपृष्टः को भवान्दुष्कृताकृतिः।  
कस्माद्भमसि पृथ्वीं त्वमात्मभार्व निवेदय॥२८॥**

**वेदशर्मा ततः सर्वमात्मचेष्टितमेव च।  
कथयामास ताभ्यां वै ह्यगम्यागमनं कृतम्॥२९॥**

**धिक्कृतः सर्वलोकैश्च अन्यैः स्वजनबान्धवैः।  
तेन पापेन संलिप्तो भ्रमाम्येवं महीमिमाम्॥३०॥**

**वञ्जुलो नाम वैश्योऽथ सुरापायी समागतः।  
स गोघ्नस्तु विशेषेण तैश्च पृष्टो यथा पुरा॥३१॥**

**तेभ्य आवेदितं तेन यथाजातं स्वपातकम्।  
तैस्तथाऽऽकर्णितं सर्वं सम्यक्तस्य प्रभाषितम्॥३२॥**

**चत्वार एवं पापिष्ठा एकस्थानं समागताः।  
कः कस्यापि न संपर्कंभोजनाच्छादनेन [च](# "ड. च। न करोति महामान ज्ञानवार्ता द्विजोत्तम। न")॥३३॥**

**करोति च महाभाग वार्तांचक्रुः परस्परम्।  
न विशन्त्यासने चैके न स्वपन्त्येकसंस्तरे॥३४॥**

**एवं दुःखसमाविष्टा नानातीर्थेषु ते गताः।  
एतेषां पातका घोरा न नश्यन्ति च नन्दन॥३५॥**

**सामर्थ्यंनास्ति तीर्थानां महापातकनाशने।  
विदुराद्यास्ततस्ते तु गताः कालञ्जरं गिरिम्॥३६॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थ एकनवतितमोऽध्यायः॥९१॥  
**आदितः श्लोकानां समष्ट्यङ्काः—७५५९**

—————————

**अथ द्विनवतितमोऽध्यायः।**  
—————————

**कुञ्जल उवाच—**

**कालञ्जरं समासाद्य निवसन्ति सुदुःखिताः।  
महापापैस्तु संदग्धा हाहाभूता विचेतनाः॥१॥**

**तत्र कश्चित्समायातः [सिद्धेरूपी](# "ड. द्वश्चैको महायशाः। ते॰") द्विजोत्तमः।  
तेन पृष्टाः सुदुःखार्ता भवन्तः केन दुःखिताः॥२॥**

**स तैः प्रोक्तो महाप्राज्ञः सर्वज्ञानविशारदः।  
तेषां ज्ञात्वा महापापान्कृपां चक्रे सुपुण्यभाक्॥३॥**

**सिद्ध उवाच—**

**अमासोमसमायोगे प्रयागः पुष्करस्तथा।  
सर्वतीर्थस्तृतीयस्तु वाराणसी चतुर्थिका॥४॥**



**गच्छथैषु च वै यूयं चत्वारः पापकारिणः।  
गङ्गाम्भसि यदा स्नातास्तदा मुक्ता भविष्यथ॥**

**पातकेभ्यो न संदेहो निर्मलत्वं गमिष्यथ॥५॥**

**आदिष्टास्तेन ते सर्वे प्रणेमुस्तं प्रयत्नतः।  
कालञ्जरात्ततो जग्मुः सत्वरं पापपीडिताः॥६॥**

**बाराणसीं समासाद्य स्नात्वा चैव द्विजोत्तम।  
प्रयागं पुष्करं चैव सर्वतीर्थंतु सत्वराः॥**

**अमासोमसमायोगे [जग्मुस्ते](# "क. ख. घ. ङ. च. छ. झ. ट. ठ. ड. स्ते च महापुरीम्। वि") पापकृत्तमाः॥७॥**

**विदुरश्चन्द्रशर्मा च वेदशर्मा तृतीयकः।  
गोघ्नोऽथ वञजुलश्चैव सुरापः पापचेतनः॥८॥**

**तस्मिन्पर्वणि संप्राप्ते स्नाता गङ्गाम्भसि द्विज।  
स्नानमात्रेण मुक्तास्तु गोवधाद्यैस्तु किल्बिषैः॥९॥**

**ब्रह्महत्यागुरुहत्यासुरापानादिपातकैः।  
लिप्तानि तानि तीर्थानि परिभ्रमन्ति मेदिनीम्॥१०॥**

**पुष्करः सर्वतीर्थश्च प्रयागः पापनाशनः।  
वाराणसी चतुर्था तु लिप्ता पाषैर्द्विजोत्तम॥११॥**

**कृष्णत्वं पेदिरे सर्वे हंसरूपेण बभ्रमुः।  
सर्वेष्वेव सुतीर्थेषु स्नानं चकुर्दिजोत्तमाः॥१२॥**

**कृष्णत्वं मुच्यते नैव तेषां पापेन चाऽऽगतम्।  
सुतीर्थेषु महाराज स्नाताः सर्वेषु वै पुनः॥१३॥**

**यद्यत्तीर्थेप्रयान्त्येते सर्वे तीर्था द्विजोत्तम।  
हंसरूपेण ते यान्ति तैश्च सार्ध सुदुःखिताः॥१४॥**

**भार्याः पातकरूपाश्च भ्रमन्ति परितस्तथा।  
अष्टषष्टिः सुतीर्थानि हंसरूपेण बभ्रमुः॥१५॥**

**तैश्च सार्ध महाराज महातीर्थसमं पुनः।  
मानसं च गतास्ते च पातकाकुलमानसाः॥**

**तत्र स्नाता महाराज न जहति च पातकम्॥१६॥**

**लज्जयाऽऽविष्टमनसा मानसो हंसरूपधृक्।  
संजातः कृष्णकायश्च यं त्वं वै दृष्टवान्पुरा॥१७॥**

**रेवातीरं ततो [जग्मुस्त्वत्सार्धं](# "क. ख. ङ. च. छ. झ. ड. ढ. ग्मुरुत्तरं पा") पापनाशनम्।  
[रेवायाः](# "क. ख. ङ. च. छ. झ. ड. ढ. कुब्जायाः") संगमे पुण्ये सुरसिद्धनिषेविते॥१८॥**

**स्नानमात्रेण मुक्तास्ते पापेभ्यो द्विजसत्तम।  
विहाय एवं तं वर्णंशुद्धत्वं प्रतिजग्मिरे॥१९॥**

**यं यं तीर्थं प्रयान्त्येते गत्वा स्नानं प्रचक्रमुः।  
जहसुस्ताः स्त्रियो दृष्ट्वा कृष्णत्वं नैव गच्छति॥२०॥**

**तोयानलेन कुब्जायाः पातकं परमेव च।  
भस्मावशेषं संजातं तदा मृतास्तु ताः स्त्रियः॥२१॥**

**ब्रह्महत्यागुरुहत्यासुरापानागमागमाः।  
भस्मीभूतास्तु संजाता रेवया कुब्जया हताः॥२२॥**

**तास्तु हता महाभाग या मृतास्तु सरित्तटे।  
अष्टषष्टिस्तु तीर्थानां (नि) [हंसरूपेण](# " ञ. ०ण वै तदा")बभ्रमुः॥२३॥**

**[सार्थं](# "ञ. ॰र्ध देहैः समासाद्य विहर्तु तच्च मा०")हंसः समायातो विद्धि त्वं तत्तु मानसम्।  
कृष्णहंसास्तु चत्वारस्तेषां नामानि मे शृणु॥२४॥**

**प्रयागः पुष्करश्चैव सर्वतीर्थस्तथैव च।  
वाराणसी चतुर्थी च पुत्र जाताऽधनाशना॥२५॥**

**ब्रह्महत्याभिभूताश्च बभ्रमुः सर्वतो महीम्।  
तीर्थान्येतानि दुःखेन तीर्थेषु च महामते॥२६॥**

**न गतंपातकं घोरं तेषां च भ्रमतां सुत।  
कुब्जायाः संगमे शुद्धा विमुक्ताः किल्विषात्किल॥२७॥**

**तीर्थानामेव सर्वेषां पुण्यानामिह संमतः।  
राजा प्रयागः संजात इन्द्रस्य पुरतः किल॥२८॥**

**तावद्राजन्ति तीर्थानि यावद्रेवा न दृश्यते।  
तावद्गर्जन्ति तीर्थानि यावद्रेवा न दृश्यते॥२९॥**

**ब्रह्महत्यादिकानां तु नाशने सा प्रतिष्ठिता।  
कपिलासंगमे पुण्ये [रेवायाः](# "क. ख. च. छ. झ. ड. कुब्जायाः") संगमे तथा॥३०॥**

**मेघनादसमायोगे तथा चैत्रोरुसंगमे।  
महापुण्या महाधन्या रेवा सर्वत्र दुर्लभा॥३१॥**

**सैवोंकारे भृगुक्षेत्रे नर्मदा कुब्जसंगमे।  
दुष्प्राप्या सा नरै रेवा माहिष्मत्यां सुतोत्तम॥३२॥**

**विटङ्कासंगमे पुण्ये [कीटके](# " क. ख. ङ. च. छ. झ. ड. ढ. श्रीकण्ठे") मङ्गलेश्वरे।  
सर्वत्र दुर्लभा रेवा सुरपुण्यसमाकुला॥३३॥**



**[तीर्थमाता](# " क. ख. घ. ङ. च. छ. झ. ट. ठ. ड. ढ. तीर्थमाला") महादेवी अधराशिविनाशिनी।  
उभयोः कूलयोर्मध्ये यत्र तत्र नरः सुधीः॥**

**अश्वमेधफलं भुङ्गे स्नानेनैकेन मानवः॥३४॥  
एतत्ते सर्वमाख्यातं यत्त्वया [परिपृच्छितम्](# "क. ख. ङ. च. छ. झ. ड. ढ. म्। एवमुक्त्वा महाप्राशस्तृतीयं पुत्रमब्रवीत्। इ")।**

**सर्वपापापहं पुण्यं गतिदं चापि शृण्वताम्॥३५॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे च्यवनोपाख्याने द्विनवतितमोऽध्यायः॥ ९२॥  
**आदितः श्लोकानां समष्टपङ्काः—७५९४**  
————————

**अथ त्रिनवतितमोऽध्यायः।**  
————————

**कुञ्जल उवाच—**

****किं** विज्वल त्वया दृष्टमद्भुतं भ्रमता महीम्।  
आश्चर्येण समायुक्तं तन्मे कथय सुव्रत॥१॥**

**इतः प्रयासि यं देशमाहारार्थंतु सांप्रतम्।  
तत्र दृष्टं ममाऽऽचक्ष्व चित्रं कौतुकमेव वा॥२॥**

**विज्वल उवाच—**

**अस्ति मेरुगिरेः पृष्ठ आनन्दं नाम काननम्।  
दिव्यवृक्षैः समाकीर्णंफलपुष्पमयैः सदा॥३॥**

**[देववृन्दैः](# "घ. ट. ठ. ड. वृक्षै स'") समाकीर्णंमुनिसिद्धसमन्वितम्।  
अप्सरोभिः सुरूपाभिर्गन्धर्वैः किंनरोरगैः॥४॥ **

**वापीकूपतडागैश्च नदीप्रस्रवणैस्तथा।  
आनन्दकाननं पुण्यं दिव्यभावैः [प्रभासते](# "ड. ")॥५॥**

**विमानैः कोटिसंख्याभिर्हंसकुन्देन्दुसंनिभैः।  
गीतकोलाहलै [रम्यैर्मेधध्वनिनिनादितम्](# "घ. ङ. छ. झ. ट. ठ. ड. म्यैर्वेदध्व०।")॥६॥**

**षट्पदानां निनादैश्च सर्वत्र मधुरायते।  
चन्दनैश्च सुवृक्षैश्च चम्पकैः पुष्पितैर्वृतम्॥७॥**

**नानावृक्षैः प्रभात्येवमानन्दवनमुत्तमम्।  
नानापक्षिनिनादैश्च वनं कोलाहलान्वितम्॥८॥**

**एवमानन्दकं दृष्टं मया तत्र [सुशोभनम्](# "ड' म्। विमलोऽस्ति तत्र वै तात सागरः शोभते सदा। सं। अ. म्। तत्र तावत्प्रमाणोऽस्ति शोभमानः सरोबरः। सं।")।  
विमलं च सरस्तात शोभते सागरोपमम्॥९॥**

**[संपूर्णं](# " म. संपूर्णः")पुण्यतोयेन पद्मसौगन्धिकैः शुभैः।  
[जलजन्तुसमार्युक्तं](# " म. युक्तो ह॰") [इंसकारण्डवान्वितम्](# "म. न्वितः। दे॰। क. ख. घ. ङ. च. छ. झ. ट. ठ. ड. ढ. ते। इमहारैश्च मुक्तानां बलं")॥१०॥**

**\[[एवमासीत्सरस्तस्य](# "एतश्चिह्नान्तर्गतः पाठः क ख. च. झ. पुस्तकस्थः।") सुमध्ये काननस्य हि।  
देवगन्धर्वसंबाधैर्मुनिदृन्दैरलंकृतम्\]॥११॥**

**\[[किंनरोरगगन्धर्वैश्चारणैश्च](# "एतश्चिह्नान्तर्गतः पाठः क. ख. घ. ङ. च. छ. झ ट. ठ. ड. ढ. पुस्तकस्थः।") सुशोभते।  
तत्राऽऽश्चर्यंमया दृष्टं तात वक्तुं न शक्यते\]॥१२॥**

**विमाने दिव्यभोगाढ्ये कलशैरुपशोभिते।  
छत्रदण्डपताकाभी राजमानोऽथ तत्र हि॥१३ ॥**

**\[[सर्वभोगयुतेना](# "एतश्चिह्नान्तर्गतः पाठः क. ख. घ. ङ च. छ. झ. ट. ट. ट. ड. ढ. पुस्तकस्थः।") (तश्चा) पि गीयमानोऽथ किंनरैः।  
गन्धर्वैश्चाप्सरोभिश्च शोभमानोऽथ सुव्रत\]॥१४॥**

**स्तूयमानो महासिद्धैर्ऋषिभिस्तत्त्ववेदिभिः।  
रूपेणाप्रतिमो लोके न दृष्टस्तादृशः कचित्॥१५॥**

**सर्वाभरणशोभाङ्गो दिव्यमालाविभूषितः।  
महारत्नकृता माला तस्योरसि विराजते॥१६॥**

**तत्समीपे स्थिता चैका नारी दृष्टा वरानना।  
मुक्ताहारैः समायुक्ता वलयैः कङ्कणैर्युता॥१७॥**



**दिव्यवस्त्रपरीधाना चन्दनाद्यनुलेपना।  
स्तूयमाना गीयमाना पुरुषेण सहाऽऽस्थिता॥१८॥**

**रतिरूपा वरारोहा पीनश्रोणिपयोधरा।  
सर्वाभरणशोभाङ्गी तादृशी रूपसंपदा॥१९॥**

**द्वावेतौ तु मया दृष्टौ विमानेनापि चाऽऽगतौ।  
[रूपलावण्यमाधुर्यसंयुक्तौ](# " क. ख. ङ. च. छ. झ. ड. येसर्वशोभासमाविली। स०। घ. ट. ठ. ड. र्यसर्वशोभासमन्वितौ। स॰।") हृष्टमानसौ॥२०॥**

**समुत्तीर्य विमानात्तु गतौ तौ सरसोऽन्तिके।  
स्नातौ तत्र महात्मानौ स्त्रीपुंसौ कमलेक्षणौ॥२१॥**

**प्रगृह्य तौ महाशस्त्रौ दंपती च परस्परम्।  
तादृशौ च शवौ तत्र पतितौ सरसस्तटे॥२२॥**

**\[\*प्रभासेते तदा तौ तु स्त्रीपुंसौ कमलेक्षणौ।  
रूपेणापि महाभाग तादृशावेव तौ शवौ॥२३॥**

**देवरूपोपमस्तात यथापूर्वंतथा पुनः।\]  
यथा रूपं हि तस्यास्ति तादृशः स च दृश्यते॥**

**यादृभूपा च सा नारी शवरूपा च तादृशी॥२४॥**

**स्त्रीशवस्य च यन्मांसं शस्त्रेणोत्कीर्य सा ततः।  
भक्षते तस्य मांसानि रक्ताप्लुतानि यानि च॥२५॥**

**पुरुषो भक्षते तद्वच्छवमांसंसमातुरः।  
क्षुधया पीड्यमानौ तौ भक्षेते पिशितं तयोः॥२६॥**

**यावत्तृप्तिं समायातौ तावन्मांसं प्रभक्षितम्।  
सरसश्च जलं पीत्वा संजातौ सुखितौ पितः॥**

**कियत्कालं स्थितौ तत्र विमानेन गतौ पुनः॥२७॥**

**अन्ये द्वे च स्त्रियौ तात मया दृष्टे च तत्र वै।  
रूपसौभाग्यसंपन्ने ते स्त्रियौ चारुलक्षणे॥२८॥**

**ताभ्यां प्रभक्षितं मांसं यदा तात महावने।  
सहसा ते तदा ते द्वे हास्यैरट्टाट्टकैः पुनः॥ **

**भक्षेते च स्वमांसानि द्वावेतौ परिनित्यशः॥२९॥**

**कृत्वा स्नानादिकं मांसं पश्यतो मम तत्र हि।  
अन्ये स्त्रियौ महाभाग रौद्राकारसमन्विते॥३०॥**

**दंष्ट्राकरालवदने तत्रैवातिविभीषणे।  
ऊचतुः खादमाने तु देहि देहीति वै पुनः॥३१॥**

**एवं दृष्टं मया तात आश्चर्यंसरसस्तटे।  
[नित्यमुत्तीर्य](# "घ. ङ. छ. ट. ठ. ड. ढ. त्यमेव प्रपश्यामि ह्यात्याश्वर्य पितः शृणु॥नित्यमुत्कीर्य भक्षेते ती द्वौ तन्मांसमेव च॥आयेते व सुसंपूर्णकामी च शवयोः पुनः॥आश्वर्यमेतत्संजातं दृष्टं तात मया तदा॥म०।") तावेवं ते चाप्यन्ये च वै पितः॥**

**कुर्वन्ति सदृशीं चेष्टां पूर्वोक्तां मम पश्यतः॥ ३२॥**

**भवता पृच्छितं तात यत्कथाश्चर्यमेव च।  
मया प्रोक्तं तवाग्रे वै सर्वसंदेहकारणम्॥३३॥**

**\[+ कथयस्व प्रसादाच्च प्रीयमाणेन चेतसा।  
विमानेनाऽऽगतो योऽसौ स्त्रिया सार्धं द्विजोत्तम॥३४॥**

**दिव्यरूपधरो यस्तु स कस्तु कमलेक्षणः।  
का च नारी महाभाग महामांसं प्रभक्षति॥३५॥**

**स कश्चाप्यागतस्तात सा चैवाऽऽगत्य भक्षति।  
प्रहसेते तदा ते द्वे स्त्रियो तात वदस्व नः\]॥३६॥**

**तौ दंपती समाचक्ष्व द्वे स्त्रियौ चापि तत्परे।  
देहि देहीति वादिन्यौ संशयं छिन्धि सुव्रत ॥३७॥**

**एवं पृष्टस्तृतीयेन विज्वलेनाऽऽत्मजेन सः।  
प्रोवाच सर्वं वृत्तान्तं च्यवनस्यापि शृण्वतः॥३८॥**

इति श्रीमहापुराणे पाद्मे भूमिखण्डे बेनोपाख्याने गुरुतीर्थे त्रिनवतितमोऽध्यायः॥९३ ॥

**आदितः श्लोकानां समष्ट्यङ्काः—७६३२**



**अथ चतुर्नवतितमोऽध्यायः।**  
———————

**कुञ्जल उवाच—**

**श्रूयतामभिधास्यामि तत्सर्वंकारणं सुत।  
यस्मात्तौ तादृशौ जातौ स्वमांसपरिभक्षकौ॥१॥**

**सर्वत्र कारणं कर्म शुभं वाऽशुभमेव च।  
पुण्येन कर्मणा पुत्र जन्तुः सौख्यं भुनक्ति च॥**

**दुष्कृतं भुड़ल्एवापि पापयुक्तेन कर्मणा॥२॥**

**सूक्ष्मधर्मंविचार्यैव शास्त्रज्ञानेन चक्षुषा।  
स्थूलधर्मंप्रदृष्ट्वैवसुविचार्य पुनः पुनः॥३॥**

**समारभेत्ततः कर्म [मनसो](# "क. ख. च. छ. झ. ड. ॰सा निपुणेन च। स") विपुलेन वा।  
स मूर्तिकारकः शिल्पी समावर्तयते यथा॥४॥**

**अग्नेश्च तेजसा [पुत्र](# "ञ. यत्र") ज्वालाभिश्च समन्ततः।  
द्रवीभूतो भवेद्धातुर्वङ्किना तापितः शनैः॥५॥**

**पादृशं वत्स भक्ष्यं तु रसयुक्तं च सेव्यते।  
तादृशं जायते वत्स रूपं चैव न संशयः॥**

**कर्म एव प्रधानं यज्जीवरूपेण वर्तते॥६॥**

**यादृशं वपते बीजं क्षेत्रे तु कृषिकारकः।  
भुनक्ति तादृशं वत्स फलमेव न संशयः॥७॥**

**यादृशं क्रियते कर्म तादृशं परिभुज्यते।  
विनाशहेतुः कर्मास्य सर्वे कर्मवशा वयम्॥८॥**

**कर्मदायादका लोके कर्म एव च बान्धवाः।  
कर्माणि चोदयन्तीह पुरुषं सुखदुःखयोः॥९॥**

**सुवर्णं रजतं वाऽपि यथा रूपं निषेच्य (व्य) ते।  
तथा निषेव्यते जन्तुः पूर्वकर्मवशानुगः॥१०॥**

**पञ्चैतान्यपि सृज्यन्ते गर्भस्थस्यैव देहिनः।  
आयुः कर्म च वित्तं च विद्या निधनमेव च॥११॥**

**यथा कृषिफलं कर्तुः प्राप्यते यद्यदीहति।  
तथा पूर्वकृतं कर्म कर्तारं प्रतिपद्यते।॥१२॥**

**देवत्वमथ मानुष्यं पशुतां पक्षितां तथा।  
तिर्यक्त्वं स्थावरत्वं च याति जन्तुः स्वकर्मभिः॥१३॥**

**स एव तु तथा भुक्ते नित्यं विहितमात्मनः।  
आत्मना विहितं दुःखमात्मना विहितं सुखम्॥**

**गर्भशय्यामुपादाय भुक्ते ते पूर्वदैहिके॥१४॥**

**पूर्वदेहकृतं कर्म न कश्चित्पुरुषो भुवि।  
बलेन प्रजया वाऽपि समर्थः कर्तुमन्यथा॥१५॥**

**स्वकृतान्येव भुञ्जन्ति दुःखानि च सुखानि च।  
हेतुभिः करणैर्वाऽपि सोऽहंकारेण बध्यते॥१६॥**

**यथा धेनुसहस्त्रेषु वत्सो विन्दति मातरम्।  
तद्वच्छुभाशुभं कर्म कर्तारमनुगच्छति॥**

**उपभोगाद्दते तस्य नाश एव न विद्यते॥१७॥**

**प्राक्तनं बन्धनं कर्म कोऽन्यथा कर्तुमर्हति।  
सुशीघ्रमपि धावन्तं विधानमपि धावति॥१८॥**

**शोभते संनिपातेन पुरा कर्म यथाकृतम्।  
उपतिष्ठति तिष्ठन्तं गच्छन्तमनुगच्छति॥१९॥**

**करोति कुर्वतः कर्म च्छायेवानुविधीयते।  
यथा छायातपौ नित्यं सुसंबन्धौ [परस्परम्](# " ङ. छ. ड. ॰म्। ग्रहराजा विषराओ डाकिन्यो भूतविज्वराः। पि०।")॥२०॥**

**उपसर्गा हि विषया उपसर्गा जरादयः।  
पीडयन्ति नरं पश्चात्पीडितं पूर्वकर्मणा॥२१॥**

**येन यत्रोपभोक्तव्यं सुखं वा दुःखमेव च।  
स तत्र बध्यते जन्तुर्बलाद्दैवेन नीयते॥२२॥**

**दैवं प्राहुश्च जीवानां सुखदुःखोपपादनम्।  
अन्यथा कर्म तच्चिन्त्यं जाग्रतः स्वपतोऽपि वा॥२३॥**

**अन्यथा दुःखिनं दैवं वध्यमेव जिघांसति।  
शस्त्राग्निविषवुर्गेभ्यो रक्षितव्यं च रक्षति॥२४॥**

**यथा पृथिव्यां बीजानि ह्यन्नं वृक्षास्तृणानि च।  
तथैवाऽऽत्मनि कर्माणि तिष्ठन्ति प्रभवन्ति च॥२५॥**

**तैलक्षयाद्यथा दीपो निर्वाणमधिगच्छति।  
कर्मक्षयात्तथा जन्तोः शरीरं नाशमृच्छति॥२६॥**



**कर्मक्षयात्तथा मृत्युस्तत्वविद्भिरुदाहृतः।  
विविधाः प्राणिनां रोगाः स्मृतास्तेषां च हेतवः॥२७॥**

**तस्मात्तत्तु प्रधानं च प्राणिनां कर्म एव हि।  
यत्पुरा क्रियते कर्म तदिहैव प्रभुज्यते॥२८॥**

**यत्त्वया दृष्टमेवापि पृच्छितं तात सांप्रतम्।  
तस्यार्थंहि मयोक्तं वै भुञ्जाते तौ हि सांगतम्॥२९॥**

**आनन्दके त्वया दृष्टं तयोः कर्म सुदारुणम्।  
शृणु वत्स प्रवक्ष्यामि विपाकं पूर्वकर्मणः॥३०॥**

**कर्मभूमिरियं तात चान्या भोगाय भूमयः।  
[स्वर्गादीनां](# "क. ख. च. छ. झ. ड. सर्पादीनां। घ. ट. ठ. सूर्यादीनां। ङ. ढ. सत्त्वादीनां") महाप्राज्ञ कर्ता गत्वा भुनक्ति च॥३१॥**

**चोलदेशे महाप्राज्ञ सुबाहुर्नाम भूपतिः।  
रूपवान्गुणवान्धीरः पृथिव्यां नास्ति तादृशः॥३२॥**

**विष्णुभक्तो महाज्ञानी वैष्णवानां च सुप्रियः।  
कर्मणा विविधनापि ध्यायेत्स मधुसूदनम्॥३३॥**

**अश्वमेधादिकान्सर्वान्यजेद्यज्ञान्स वै नृपः।  
पुरोधास्तस्य चैवास्ति जैमिनिर्नाम ब्राह्मणः॥३४॥**

**स चाऽऽहूय सुबाहुं तमिदं वचनमब्रवीत्।  
राजन्देहि सुदानानि यैश्च सौख्यं प्रभुज्यते॥३५॥**

**दानैस्तु लभते लोकान्दुर्गान्प्रेत्य गतो नरः।  
दानेन सुखमाप्नेाति यशः प्राप्नेाति शाश्वतम्॥३६॥**

**दानेनैवास्य सत्कीर्तिर्जायते मर्त्यमण्डले।  
\[[यावत्कार्तिः](# "* एतश्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः") स्थिरा चात्र तावत्कर्ता दिवं वसेत्॥३७॥**

**तद्दानं दुष्करं प्राहुर्दातुं नैव प्रशक्यते।**   
**तस्मात्सर्वप्रयत्नेन दातव्यं मानवैः सदा॥\]३८॥**

**राजोवाच—**

**दानस्य तपसो वाऽपि द्वयोर्मध्ये सुदुष्करम्।  
किं वा महाफलं प्रेत्य तन्मे ब्रूहि द्विजोत्तम॥३९॥**

**जैमिनिरुवाच—**

**दानान्न दुष्करतरं पृथिव्यामस्ति किंचन।  
राजन्प्रत्यक्षमेवैकं दृश्यते लोकसाक्षिकम्॥४०॥**

**परित्यज्य प्रियान्प्राणान्धनार्थे लोभमोहिताः।  
प्रविशन्ति नरा लोके समुद्रमटवीं तथा॥४१॥**

**सेवामन्ये प्रकुर्वन्ति प्रपठन्ति विपश्चितः।  
हिंसाप्रायान्वहून्क्लेशान्कृषिं चैव तथा परे॥४२॥**

**तस्य दुःखार्जितस्यापि प्राणेभ्योऽपि गरीयसः।  
अर्थस्य पुरुषव्याघ्र परित्यागः सुत्रुष्करः॥**

**विशेषतो महाराज तस्य न्यायार्जितस्य च॥४३॥**

**श्रद्धया विधिवत्पात्रे दत्तस्यान्तो न विद्यते।  
श्रद्धा [धर्मसुता](# "ञ. कर्मसुता") देवी पावनी विश्वभाविनी॥४४॥**

**सावित्री प्रसवित्री च संसारार्णवतारिणी।  
[श्रद्धया](# "क. ख. ङ. च. छ. ड. ढ. ॰या साध्यते धर्मो महर्धिर्नार्थराशिभिः")ध्यायते धर्मो विद्वद्भिश्चाऽऽत्मवादिभिः॥४५॥**

**निष्किंचनास्तु मुनयः श्रद्धावन्तो दिवं गताः।  
सन्ति दानान्यनेकानि नानाभेदैर्नृपोत्तम॥४६॥**

**अन्नदानात्परं नास्ति प्राणिनां गतिदायकम्।  
तस्मादन्नं प्रदावव्यं पयसा च समन्वितम्॥४७॥**

**मधुरेणापि पुण्येन वचसा च समन्विवम्।  
नास्त्यन्नाच्च परं दानमिह लोके परत्र च॥४८॥**

**तारणाय हितायैव सुखसंपत्तिहेतवे।  
श्रद्धया दीयते पात्रे निर्मलेनापि चेतसा॥ ४९॥**

**अन्नस्यैकप्रदानस्य फलं भुक्ते नरः सदा।  
ग्रासाग्रं संप्रदातव्यं मुष्टिप्रस्थं न संशयः॥५०॥**

**अक्षयं जायते तस्य दानस्यापि महत्फलम्।  
न च प्रस्थं न वा मुष्टिं यस्यापि न हि संभवेत्॥५१॥**

**अनास्तिकप्रभावेन [पर्वणि](# " ब. सर्वाणि") प्राप्य मानवः।  
श्रद्धया ब्राह्मणं चैकं भक्त्या चैव प्रभोजयेत्॥५२॥**

**एकस्यापि प्रदानस्य ह्यन्नस्यापि नरेश्वर।  
जन्मान्तरं सुसंप्राप्य नित्यमेव भुनक्ति च॥**

**पूर्वजन्मनि यद्दत्तं भक्त्या पात्रे सकृन्नरैः॥५३॥**



**जन्मान्तरं च संप्राप्य नित्यं चान्नं प्रभुज्यते।  
अन्नदानं प्रयच्छन्ति नित्यं हि ब्राह्मणाय ये॥**

**मिष्टान्नपानं भुञ्जन्ति ते नराः स्वर्गगामिनः॥५४॥**

**अन्नमेव वदन्त्येते ऋषयो वेदपारगाः।  
प्राणरूपं न संदेहममृताद्धि समुद्भवम्॥५५॥**

**प्राणास्तेन प्रदत्ता हि येन चान्नं समर्पितम्।  
अन्नदानं महाराज देहि त्वं वै प्रयत्नतः॥५६॥**

**एवमाकर्ण्य वै राजा जैमिनेस्तु महद्वचः।  
पुनः पप्रच्छ तं विप्रं जैमिनिं ज्ञानपण्डितम्॥५७॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थे चतुर्नवतितमोऽध्यायः॥९४॥  
**आदितः श्लोकानां समष्ट्यङ्काः—७६८९**  
**—————————**

**अथ पञ्चनवतितमोऽध्यायः।  
————————**

**सुबाहुरुवाच—**

**स्वर्गस्य मे गुणान्ब्रूहि सांप्रतं वै द्विजोत्तम।  
एतत्सर्वं द्विजश्रेष्ठ करिष्यामि सभाविकम्॥१॥**

**जैमिनिरुवाच—**

**नन्दनादीनि दिव्यानि रम्याणि विविधानि च।  
तत्रोद्यानानि पुण्यानि सर्वकामप्रदानि च॥२॥**

****सर्वकामफलैर्वुक्षैःशोभनानि समन्त**तः।  
विमानानि सुदिव्यानिं सेवितान्यप्सरोगणैः॥३॥**

**सर्वत्रैव विचित्राणि कामगानि वशानि च।  
तरुणादित्यवर्णार्णानि मुक्ताजालान्तराणि च॥**

**चन्द्रमण्डलशुभ्राणि हेमशय्यासनानि च॥४॥**

**सर्वकामसमृद्धाश्च सर्ववुःखविवर्जिताः।  
नराः सुकृतिनस्तेषु विचरन्ति यथासुखम्॥५॥**

**न तत्र नास्तिका यान्ति न स्तेना नाजितेन्द्रियाः।  
न नृशंसा न पिशुनाः कृतघ्ना न च मानिनः॥६॥**

**सत्याश्रयस्थिताः शूरा दयावन्तः क्षमापराः।  
यज्वानो दानशीलाश्च तत्र गच्छन्ति मानवाः॥७॥**

**नरोगा न जरा मृत्युने शोको न हिमातपौ।  
न तत्र क्षुत्पिपासा चन ग्लानिश्चापि कस्यचित्॥८॥**

**एते चान्ये च बहवो गुणाः स्वर्गस्य भूपते।  
दोषास्तत्रैव ये सन्ति ताञ्शृणुष्व च भूपते॥९॥**

**शुभस्य कर्मणः कृत्स्नं फलं तत्रैव भुज्यते।  
न चात्र क्रियते भूप दोषस्तत्र महानयम्॥१०॥**

**असंतोषश्च भवति [दृष्ट्वाऽन्येषां](# "घ, ङ, छ, झ. ट. ठ, ड, ढ, ष्ट्वा दीप्तां प०") परां श्रियम्।  
सुखव्याप्तमनस्कानां सहसा पतनं तथा॥११॥**

**इह यत्क्रियते कर्म फलं तत्रैव भुज्यते।  
कर्मभूमिरियं राजन्फलभूमिश्च सा स्मृता॥१२॥**

**सुबाहुरुवाच—**

**[महान्तस्तु](# "ट. ॰हान्तः स्वल्पा ये दो॰।") इमे दोषास्त्वया स्वर्गस्य कीर्तिताः।  
निर्दोषाः शाश्वता येऽन्ये तांस्त्वं लोकान्वद द्विज॥१३**

**जैमिनिरुवाच—**

****आब्रह्मस**दनादेव दोषाः सन्ति च वै नृप।  
अत एव हि नेच्छन्ति स्वर्गप्राप्तिं मनीषिणः॥१४॥**

**आ ब्रह्मसदनादूर्ध्वं तद्विष्णोः परमं पदम्।  
शुभं सनातनं ज्योतिः परं ब्रह्मेति तद्विदुः॥१५॥**

**न तत्र मूढा गच्छन्ति पुरुषा विषयात्मकाः।  
दम्भलोभभयक्रोधद्रोहद्वेषैरभिद्रुताः॥१६**

**निर्ममा निरहंकारा निर्दुंद्वाः संयतेन्द्रियाः।  
ध्यानयोगरताश्चैव तत्र गच्छन्ति साधवः॥१७॥**

**एतत्ते सर्वमाख्यातं यत्त्वया परिपृच्छितम्॥१८॥**



**कुञ्जल उवाच—**

**एवं स्वर्गगुणाश्रुत्वा सुबाहुः पृथिवीपतिः।  
तमुवाच महात्मानं जैमिनिं वदतां वरम्॥१९॥**

**सुबाहुरुवाच—**

**नाहं स्वर्गं गमिष्यामि नैव इच्छाम्यहं मुने।  
यस्माच्च पतनं प्रोक्तं न तत्कर्म करोम्यहम्॥२०॥**

**दानमेकं महाभाग नाहं दास्ये कदा ध्रुवम्।  
दानस्य फललोभाच्च तस्मात्पातो न संशयः॥२१॥**

**इत्येवमुक्त्वा धर्मात्मा सुबाहुः पृथिवीपतिः।  
ध्यानयोगेन देवेशं यजिष्ये कमलाप्रियम्॥**

**दाहप्रलयसंवर्ज्यं विष्णुलोकं व्रजाम्यहम्॥२२॥**

**जैमिनिरुवाच—**

**सत्यमुक्तं त्वया भूप सर्वश्रेयः समाकुलम्।  
राजानो दानशीलाश्च महायज्ञैर्यजान्तिं ते॥२३॥**

**सर्वदानानि दीयन्ते यज्ञेषु नृपनन्दन।  
आदावन्नं सुयज्ञेषु वस्त्रं ताम्बूलमेव च॥२४॥**

**काञ्चनं भूमिदानं च गोदानं प्रवदन्ति च।  
सुयज्ञैर्वैष्णवं लोकं सुकृतेन प्रयान्ति ते॥२५॥**

**\[[दानेन](# "* एतश्चिह्नान्तर्गतः पाठः क. ख. ङ. च छ. झ. ट. ठ. ड. ढ. पुस्तकस्थः") तृप्तिमायान्ति संतुष्टाः सन्ति भूमिप।  
तपस्विनो महात्मानो नित्यमेव व्रजन्ति ते\]॥२६॥**

**सुभिक्षां याचयित्वा तु स्वस्थानं तु समागताः।  
भिक्षाप्तान्नस्य भागानि प्रकुर्वन्ति च भूपते॥२७॥**

**ब्राह्मणाय विभागैकं गोग्रासं तु महामते।  
पार्श्ववर्तिन एकंये प्रयच्छन्ति तपोधनाः॥२८॥**

**तस्यान्नस्य प्रदानेन फलं भुञ्जन्ति मानवाः।  
क्षुधातृषाविहीनाश्च विष्णुलोकं व्रजन्ति ते॥२९॥**

**तस्मात्त्वमपि राजेन्द्र देहि न्यायार्जितं धनम्।  
दानाज्ज्ञानं ततः प्राप्य ज्ञानात्सिद्धिं च यास्यसि॥३०॥**

**य इदं शृणुयान्मर्त्यः पुण्याख्यानमनुत्तमम्।  
विमुक्तः सर्वपापेभ्यो विष्णुलोकं स गच्छति॥३१॥**

इति श्रीमहापुराणे पाद्मेभृमिखण्डे वेनोपाख्याने गुरुतीर्थे पञ्चनवतितमोऽध्यायः॥९५॥

**आदितः श्लोकानां समष्ट्यङ्काः—७७२०  
——————**

अथ षण्णवतितमोऽध्यायः।  
**——————**

**सुबाहुरुवाच—**

**दुष्टेन कर्मणा येन सुकृतेनापि कर्मणा।  
नरकं कीदृशैर्यान्ति तन्मे त्वं वक्तुमर्हसि॥१॥**

**जैमिनिरुवाच—**

****ब्राह्मण्यं पुण्यमु**त्सृज्य ये द्विजा लोभमोहिताः।  
कुकर्मण्युपजीवन्ति ते वै निरयगामिनः॥२॥**

**नास्तिका भिन्नमर्यादाः कन्दर्पविषयोन्मुखाः।  
दाम्भिकाश्च कृतघ्न्नाश्च ते वै निरयगामिनः॥३॥**

**ब्राह्मणेभ्यः प्रतिश्रुत्य न प्रयच्छन्ति ये धनम्।  
ब्रह्मस्वानां च हर्तारो नरा निरयगामिनः॥४॥**

**पुरुषाः पिशुनाश्चैव मानिनोऽनृतवादिनः।  
असंबद्धप्रलापाश्च ते वै निरयगामिनः॥५॥**

**ये परस्वापहर्तारः परदूषणसोत्सुकाः।  
[परराश्रिया](# " घ. ट. ड. परस्त्रिया") प्रतप्यन्ते ते वै निरयगामिनः॥६॥**

**प्राणिनां प्राणहिंसायां ये नरा निरताः [सदा](# "ड. ")।  
परनिन्दारता ये च ते वै निरयगामिनः॥७॥**

**[कूपारामतडागानां](# "क. ख. घ. ङ. च. छ. झ. ट. ड. ढ. नां वानीनां च परंतप। उ'")प्रपानां च विदूषकाः।  
\[[सरसां](# "एतश्चिह्नान्तर्गतः पाठः छ. पुस्तकस्थः") चैव भेत्तारो नरा निरयगामिनः॥८॥**



**विपर्ययं व्रजेद्यस्ताञ्शिशून्भृत्मातिथींस्ततः \]।  
उत्सन्नपितृदेवेज्यास्ते वै निरयगामिनः॥९१॥**

**प्रव्रज्यादूषका [राजन्ये](# " ड. 'न्ये वै राज्यसुद्") चैवाऽऽश्रमदूषकाः।  
सखीनां दूषकाश्चैव ते वै निरयगामिनः॥१०॥**

**आद्यं पुरुषमीशानं सर्वलोकमहेश्वरम्।  
न चिन्तयन्ति ये विष्णुं ते वै [निरयगामिनः](# " घ.ङ.छ.ट.ड.ड.ढ. °नः। ब्राह्मणानां गवां चैव कन्यानां सुहृदां तथा। सा०")॥११॥**

**प्रयाजानां मखानां च कन्यानां शुद्धचेतसाम्।  
साधूनां च गुरूणां च दूषका निरयंगमाः॥१२॥**

**\[ [काष्ठैर्वा](# "एतश्चिह्नान्तर्गतः पाठो ङ. छ. ड. ड. पुस्तकस्थः") शङ्कुभिर्वाऽपि [शूलैरश्मभिरेव](# "ड. ॰रस्थिभिरे॰") वा।  
ये मार्गानुपरुन्धन्ति ते वै निरयगामिनः॥१३॥**

**[सर्वभूतेष्वविश्व](# "क. ख. ङ. च. छ. झ. ढ. स्ताः कालकर्ता। घ. ट. ड. ॰स्ताः कलिकर्ता तथै॰।")[स्ताः](# " क. ख. ङ. च. छ. झ. ढ. स्ताः कालकर्ता। घ. ट. ड. ॰स्ताः कलिकर्ता तथै॰।")कामेनाऽऽर्तास्तथैव च।  
सर्ववर्णेषु भुञ्जानास्ते वै निरयगामिनः॥१४॥**

**आगतान्भोजनार्थाय [ब्राह्मणान्वृत्तिकर्शितान्](# "क. ख. च. छ. झ. न्। परीक्षां ये च कुर्वन्ति। नि०। ङ. ढ. ॰न्। प्रतिषेधं च कुर्वन्ति नि॰")।  
अवज्ञाय प्रवर्तन्ते निरयेषु पतन्ति वै॥१५॥**

**क्षेत्रं वृत्तिं गृहं चैव प्रीतिं छिन्दन्ति ये नराः।  
आशाछेदं च कुर्वन्ति ते वै निरयगामिनः॥१६॥**

**\[[शस्त्राणां](# "एतश्चिह्नान्तर्गतः पाठः क. ख. च. छ. झ. ट. ठ. ढ. पुस्तकस्थः।,क. ख. च. झ. वस्त्राणां।")चैव कर्तारः [शल्यानां](# " क. ख. ङ. च. झ. ड. ढ. शिल्पानां") धनुषां तथा।  
विक्रेतारश्च राजेन्द्र ते वै निरयगामिनः \]॥१७॥**

**अनाथं वैष्णवं दीनं रोगार्तं वृद्धमेव च।  
नानुकम्पन्ति ये मूढास्ते वै निरयगामिनः॥१८॥**

**नियमान्पूर्वमादाय ये [पश्चादजितेन्द्रियाः।](# "ङ. छ. झ. ढ. ॰याः। विलोपयन्ति तान्भूयस्ते वै। घ. ट. ड. ड. याः। विलापयन्ति तान्भूयस्ते वै")  
अतिक्रामन्ति चाञच्ल्यात्ते वै [निरयगामिनः](# "ङ. ढ. ॰नः। इत्येते कथिता राजभरा निरयगा॰")॥१९॥**

**हन्त ते कथयिष्याभि नरान्वै स्वर्गगामिनः।  
भोगिनः सर्वलोकस्य ये प्रोक्तास्तान्निबोध मे॥२०॥**

**सत्येन [तपसा](# "क. ख. च. छ. झ. ॰सा क्षान्त्या दाने। घ. ट.ठ. 'सा ज्ञानाद्दाने'। ङ. ॰सा क्षान्त्या दानेनाध्यापने। ड. ॰सा क्षान्त्या ज्ञानेनाध्यापने॰।")ज्ञानध्यानेनाध्ययनेन वा।  
ये धर्ममनुवर्तन्ते ते नराः स्वर्गगामिनः॥२१॥**

**ये च [होमपरा](# " ङ. ढ॰मतपः स्नान॰") ध्यानदेवतार्चनतत्पराः।  
[आददाना](# "ङ. ढ. आश्रधाना। छ. झ. आदधाना") महात्मानस्ते नराः स्वर्गगामिनः॥२२॥**

**शुचयः शुचिदेशे वा [वासुदेवपरायणाः](# "ङ. छ. झ. ढ. णाः। पठन्ति विष्णुगायत्रीं ते न॰। घ. ट. ठ. ड. ॰णाः। पठन्ति विष्णुं गायन्ति ते न॰")।  
भक्त्या च विष्णुमापन्नास्ते नराः स्वर्गगामिनः॥२३॥**

**मातापित्रोश्च शुश्रूषां ये कुर्वन्ति सदाऽऽदृताः।  
वर्जयन्ति दिवा स्वमं ते नराः स्वर्गगामिनः॥२४॥**

**सर्वहिंसानिवृत्ताश्च [सधुसङ्गाश्च](# "क. ख. घ. च. ट. ठ. सर्वसहाश्च") ये नराः।  
सर्वस्यापि हिते युक्तास्ते नराः स्वर्गगामिनः॥२५॥**

**शुश्रूषाभिः समायुक्ता गुरूणां मानदा नराः।  
प्रतिग्रहनिवृत्ताश्च ते नराः स्वर्गगामिनः॥२६॥**

**भयात्कामात्तथा ऽऽक्रोशाद्दरिद्रान्पूर्वकर्मणः।  
न कुत्सन्ति च ये नूनं ते नराः स्वर्गगामिनः॥२७॥**

**सहस्रपरिवेष्टारस्तथैव च [सहस्रदाः](# "छ. झ. ॰दाः। त्रातार")।  
दातारश्च सहस्राणां ते नराः स्वर्गगामिनः॥२८॥**

**आत्मस्वरूपभाजश्च यौवनस्थाः क्षमारताः।  
ये वै जितेन्द्रिया वीरास्ते नराः स्वर्गगामिनः॥२९॥ **

**सुवर्णस्य प्रदातारो गवां भूमेश्च भारत।  
अन्नानां वाससां चैव पुरुषाः स्वर्गगामिनः॥३०॥**

**निवेशनानां [वन्यानां](# " छ. धान्यानां वित्तानां च") नराणां च परंतप।  
स्वयमुत्पाद्य दातारः पुरुषाः स्त्रर्गगामिनः॥३१॥**

**द्विपतामपि ये दोषान्न वदन्ति कदाचन।  
कीर्तयन्ति गुणांश्चैव ते नराः स्वर्गगामिनः॥३२॥**

**दृष्ट्वा विज्ञान्प्रहृष्यन्ति प्रियं दत्त्वा वदन्ति च।  
त्यक्तदानफलेच्छाश्च ते नराः स्वर्गगामिनः॥३३॥**

**ये परेषां श्रियं दृष्ट्वा न तप्यन्ति विमत्सराः।  
प्रहृष्टाश्चाभिनन्दन्ति ते नराः स्वर्गगामिनः॥३४॥**



**प्रवृत्तौ च निवृत्तौ च मुनिशास्त्रोक्तमेव च।  
आचरन्ति महात्मानस्ते नराः स्वर्गगामिनः॥३५॥**

**ये नराणां वचो वक्तुं न जानन्ति च विप्रियम्।  
प्रियवाक्येन विज्ञातास्ते नराः स्वर्गगामिनः॥३६॥**

**\[[ये](# "* एतश्चिह्नान्तर्गतः पाठो ड. छ. झ. ड. पुस्तकस्थः") नाम भागं कुर्वन्ति कुतृष्णाश्रमकर्षिणः (?)।  
हन्तकारस्य दातारस्ते नराः स्वर्गगामिनः॥३७॥**

**[बापीकूपतडागानां](# "ठ 'नां प्रासादानां च वे०") प्रपानां चैव वेश्मनाम्।  
आरामाणां च कर्तारस्ते नराः स्वर्गगामिनः\]॥३८॥**

**असत्येष्वपि सत्या ये [ऋजवोऽनार्जवेष्वपि](# "ङ. छ. ढ. 'पि। रिपुष्वपि हिता ये च ते न॰")।  
प्रवक्तारश्च दातारस्ते नराः स्वर्गगामिनः॥३९॥**

**यस्मिन्कस्मिन्कुले जाता बहुपुत्राः शतायुषः।  
सानुक्रोशाः सदाचारास्ते नराः स्वर्गगामिनः॥४०॥**

**अवन्ध्यं दिवसं कुर्युर्धर्मेणैकेन सर्वदा।  
व्रतं गृह्णन्ति ये नित्यं ते नराः [स्वर्गगामिनः](# "घ. ङ. छ. ट. ठ. ड. ॰नः। आक्रोशम्तं स्तुवन्तं च तु॰")॥४१॥**

**मित्रामित्रे स्तुवन्तश्च तुल्यं पश्यन्ति ये सदा।  
शान्तात्मानो जितात्मानस्ते नराः स्वर्गगामिनः॥४२॥**

**ये च स्युर्भयसंत्रस्ता ब्राह्मणांश्च तथा [स्त्रियः](# "ड. छ. ढ.यः। आत्मना प॰")।  
सार्थान्वा परिरक्षन्ति ते नराः स्वर्गगामिनः॥४३॥**

**गङ्गायां पुष्करे तीर्थे गयायां च विशेषतः।  
पितृपिण्डप्रदातारस्ते नराः स्वर्गगामिनः॥४४॥**

**न वशाश्चेन्द्रियाणां ये तथा संयमने रताः।  
[त्यक्तभोगभयक्रोधास्ते](# "घ, छ. ट. ठ. ड. ॰फलोभभ") नराः स्वर्गगामिनः॥४५॥**

**\[[यूकामत्कुणदंशादीन्ये](# "+एतश्चिह्नान्तर्गतः पाठो अ. पुस्तके नास्ति") जन्तूंस्तुदतस्तनुम्।  
पुत्रवत्परिरक्षन्ति ते नराः स्वर्गगामिनः॥४६॥**

**मनसश्चेन्द्रियाणां च सर्वदा निग्रहे रताः।  
परोपकारनिरतास्ते नराः स्वर्गगामिनः॥४७॥**

**यज्ञानां च [विशेषेण](# " ङ. छ. ढ. यथोक्तेन") विधिना संवपन्ति ये।  
सर्वद्वंद्वसहा दान्तास्ते नराः स्वर्गगामिनः\]॥४८॥ **

**ये पूताः परदारांश्च कर्मणा मनसा गिरा।  
रमयन्ति न सत्त्वस्थास्ते नराः स्त्रर्गगामिनः॥४९॥**

**निन्दितानि न कुर्वन्ति कुर्वन्ति विहितानि च।  
आत्मशक्तिं विजानन्ति ते नराः स्वर्गगामिनः॥५०॥**

**एतत्ते कथितं सर्वं मया तत्त्वेन पार्थिव।  
दुर्गतिः सुगतिश्चैव प्राप्यते कर्मभिर्यथा॥५१॥**

**ततः परेषां प्रतिकूलमाचरन्प्रयाति घोरं नरकं सुदुःखदम्।  
सदाऽनुकूलस्य नरस्य जीविनः सुखावहा मुक्तिरदूरसंस्थिता॥५२॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे षण्णवतितमोऽध्यायः॥९६ ॥  
**आदितः श्लोकानां समष्ट्यङ्काः—७७७३**  
**————————**

**अथ सप्तनवतितमोऽध्यायः।  
————————**

**कुञ्जल उवाच—**

**एवमाकर्ण्य तां राजा मुनिना तेन भाषिताम्।  
धर्माधर्मगतिं सर्वो तं मुनिं प्रत्यभाषत॥१॥**

**सुबाहुरुवाच—**

****सोऽहं धर्मं करिष्यामि नाहं पापं द्विजोत्त**म।  
वासुदेवं जगद्योनिं भजिष्ये नितरां मुने॥२॥**

**ततो धर्मेण तेनैव संपूज्य मधुसूदनम्।  
इष्ट्वा च विविधैर्यज्ञैर्विष्णुलोकं स भूपतिः॥**

**पूजितः सर्वकामैश्च प्राप्तवान्सत्वरं मुदा॥३॥**

**गते सति महालोके देवदेवं न पश्यति।  
क्षुधा जाता महातीब्रा तृष्णा चातिप्रवर्धते॥**

**\[[तयोश्चापि](# "* एतश्चिह्नान्तर्गतः पाठः क. ख. घ. ङ. च. छ. झ. ट, ठ. ड. ढ. पुस्तकस्थः") [महाप्राज्ञ](# "छ. झ. महातीव्रा") जीवपीडाकरा बहु॥४॥**



**राजा च प्रियया साथै क्षुधातृष्णाप्रपीडितः।  
न पश्यति हृषीकेशं दुःखेन महताऽन्वितः॥५॥**

सूत उवाच—

**एवं सुदुःखिते राजा प्रियया सह सत्तमः।  
आकुलो व्याकुलो जातः पीडितः क्षुधया भृशम्॥६॥**

**इतश्चेतश्च वेगैश्च धावते वसुधाधिपः।  
सर्वाभरणशोभाङ्गो वस्त्रचन्दनभूषितः॥७॥**

**पुष्पमालाप्रशोभाङ्गो हारकुण्डलमण्डितः।  
रत्नदीप्त्या प्रशोभाङ्गः प्रययौ स महीपतिः॥८॥**

**एवं दुःखसमाचारः स्तूयमानश्च पाठकैः।  
दुःखशोकसमाविष्टः स्वप्रियां वाक्यमब्रवीत्॥९॥**

**विष्णुलोकमई प्राप्तस्त्वया सह सुशोभने।  
ऋषिभिः स्तूयमानोऽपि विमानेनापि भामिनि॥१०॥**

**कर्मणा केन मे चेयं क्षुधाऽतीव प्रवर्धते।  
विष्णुलोकं च संप्राप्य न दृष्टो मधुसूदनः॥११॥**

**तत्कि हि कारणं भद्रे न भुनज्मि महत्फलम्।  
कर्मणाऽथ निजेनापि एतडुःखं प्रवर्तते॥**

**सैर्व श्रुत्वा च तद्वाक्यं राजानमिदमब्रवीत्॥१२॥**

भर्योवाच—

**सत्यमुक्तं त्वया राजनास्ति धर्मस्य वै फलम्॥१३॥**

**बेदशास्त्रपुराणेषु सम्यक्पश्यन्ति ब्राह्मणाः।  
दुःखशोकौ विधूयेह सर्वदोषानिरस्य च॥१४॥**

**नामोच्चारणमात्रेण विष्णोश्चैव सुचक्रिणः।  
पुण्यात्मानो महाभागा ध्यानेनापि महात्मनः॥१५॥**

**त्वया चाऽऽराधितो देवः शङ्खचक्रगदाधरः।  
\[अनादिदानं विप्रेभ्यो न प्रदत्तं द्विजोदितम्\]॥१६॥**

**फलं तस्य प्रजानामि न दृष्टो मधुसूदनः।  
क्षुधा मां बाधते राजंस्तृष्णा चैव प्रशोषयेत्॥१७॥**

कुञ्जल उवाच—

**एवमुक्तस्तु प्रियया राजा चिन्ताकुलेन्द्रियः।  
ततो दृष्ट्वा महापुण्यमाश्रमं सुमनोहरम्॥१८॥**

**दिव्यवृक्षसमाकीर्ण तडागैरुपशोभितम्।  
नानावृक्षसमाकीर्ण सर्वकामसमन्वितम्॥१९॥**

**श्रीखण्डैश्चानुगन्धैश्च सुपुष्पैः सुशुभायते।  
एवं पुष्पसमाकीर्ण सुपुण्यं श्रिय (सुश्रि) योज्ज्वलम्॥२०॥**

**वापीकूपतडागैश्च पुण्यतोयप्रपूरितैः।  
इंसकारण्डवाकीर्ण नानाखगविशोभितम्॥२१॥**

**आश्रमः शोभते पुण्यैर्मुनिभिस्तत्त्ववेदिभिः।  
दिव्यवृक्षसमाकीर्ण मृगव्रातैश्च शोभितम्॥२२॥**

**नानापुष्पसमाकीर्ण हृद्यगन्धसमाकुलम्।  
द्विजसिद्धैः समाकीर्णमृषिशिष्यैः समाकुलम्॥२३॥**

**योगियोगीन्द्रसंघुष्टं देवदृन्दैरलंकृतम्।  
कदलीवनसंघैश्च सुफलैः परिशोभितम्॥२४॥**

**स सुबाहुस्ततो राजा तया स्वप्रियया सह।  
प्रविवेश महापुण्यं नन्दनं सर्वकामदम्॥२५॥**

**भासमानो दिशः सर्वा यत्राऽऽस्ते सूर्यसंनिभः।  
वामदेवो मुनिश्रेष्ठो वैष्णवानां वरः सदा॥२६॥**

**राजमानं महादीप्त्या परया सूर्यसंनिभम्।  
योगासनसमारूढं योगपट्टेन शोभितम्॥२७॥**

**ध्यायमानं हृषीकेशं भुक्तिमुक्तिप्रदायकम्।  
वामदेवं महात्मानं ददर्श मुनिसत्तमम्॥२८॥**

**तत्र गत्वा प्रणम्यैव स राजा प्रियया सह।  
वामदेवस्ततो दृष्ट्वा प्रणतं राजसत्तमम्॥२९॥**

**आशीभिरभिनन्द्यैव प्रियया सहितं मुदा।  
उपवेश्याऽऽसने पुण्ये सुबाहुं राजसत्तमम्॥३०॥**

**आसनादि ततः पाद्यैरर्घपूजादिकेन च।  
सत्कारं कारयामास सभार्ये संस्थितं तदा॥**

**अथ पप्रच्छ राजानं महाभागवतोत्तमम्॥३१॥**

———————————————————————————————————————————————————  
\* एतश्चिह्नान्तर्गतः पाठः, ट. पुस्तकस्थः।

———————————————————————————————————————————————————

१ क. ख. ङ. च. छ. झ. श्रमनाशनम्।  
२ ङ. छ. ढ. °र्णे ब्रह्मलक्ष्म्या समायुतम्।  
३ क. ख. च. छ. झ. ड. पद्मकलारशोभितम्।



**वामदेव उवाच—**

**त्वामहं विष्णुधर्मज्ञं विष्णुभक्तं नरोत्तम।  
जाने ज्ञानेन राजेन्द्र दिव्येन चोलभूमिपम्॥**

**निरामयोऽसि वै राजन्भार्यया प्रियया सह॥३२॥**

**राजोवाच—**

**निरामयोऽस्मि भगवन्प्राप्तो विष्णोः परं पदम्।  
मया हि परया भक्त्या वासुदेवो जनार्दनः॥३३॥**

**आराधितो जगन्नाथो भक्त्या प्रीतः सुरेश्वरः।  
कस्मात्तत्र न पश्यामि तं देवं कमलापतिम्॥३४॥**

**क्षुधा मे बाधते चात्र तृष्णाऽतीव सुदारुणा।  
ताभ्यां शान्ति न गच्छामि सुखं विन्दामि नैव च॥**

**एतन्मेऽकारणं \[[दुःखं](# "एतश्चिह्नान्तर्गतः पाठः क. ख. ग. घ. ङ. च. छ. झ. ढ. पुस्तकस्थः।") संजातं मुनिसत्तम।  
तन्मे त्वं कारणं\] ब्रूहि प्रसादसुमुखो भव॥३६॥**

**वामदेव उवाच—**

**भवान्भक्तोऽसि राजेन्द्र श्रीकृष्णस्य सदैव हि।  
आराधितस्त्वया भक्त्या परया मधुसूदनः॥३७॥**

**भक्त्योपचारैः स्नानाद्यैर्गन्धपुष्पादिभिस्तथा।  
न पूजितोऽथ नैवेद्यैः फलैश्च जगतां पतिः॥३८॥**

**दशमीं प्राप्य राजेन्द्र सदैव हि त्वया कृतम्।  
एकभक्तं न दत्तं तु ब्राह्मणाय सुभोजनम्॥३९॥**

**एकादशीं च संप्राप्य न कृतं भोजनं त्वया।  
विष्णुमुद्दिश्य विप्राय न दत्तं भोजनं त्वया॥४०॥**

**अन्नदानं विशेषेण कदा दत्तं न हि त्वया।  
अन्नं चामृतरूपेण पृथिव्यां संस्थितं सदा॥४१॥**

**ओषध्यस्तु महाराज नानाभेदास्तु ताः शृणु।  
कटुतिक्तकषायाश्च क्षाराम्लमधुरास्तथा॥४२॥**

**स्निग्धाश्चोपस्कराः सर्वा नानारूपाश्च भूतले।  
अमृताज्ञ्जज्ञिरे सर्वा ओषध्यः पुष्टिहेतवः॥४३॥**

**अन्नमेव तु संस्कृत्य ओषधीर्व्यञ्जनान्विताः।  
देवेभ्यो \[[विष्णुरूपेभ्य](# "एतश्चिह्नान्तर्गतः पाठः क. ख. ग. घ. ङ. च. छ. झ. ढ. पुस्तकस्थः।") इति संकल्प्य दीयते। **

**पितृभ्यो\] विष्णुरूपेभ्यो हस्ते च ब्राह्मणस्य च॥४४॥**

**अतिथिभ्यस्ततो दत्त्वा परिजनं प्रभोजयेत्।  
स्वयं तु भुज्यते पश्चात्तदन्नममृतोपमम्॥४५॥**

**प्रेत्य दुःखं न तस्यास्ति सुखमेव हि केवलम्।  
ब्राह्मणाः पितरो देवाः क्षेत्ररूपाश्च भूपते॥४६॥**

**यथा हि कर्षकः कश्चित्सुकृषि कुरुते सदा।  
तद्न्मर्त्यः कृषि कुर्यात्क्षेत्रे विप्राख्यके नृप॥४७॥**

**स्वभावलाङ्गलेनापि ब्रह्मतोदेन नोदयेत्।  
वृषभौ तु मतौ नित्यं बुद्धिश्चैव तपस्तथा॥४८॥**

**सत्यज्ञानानुभावीशः शुद्धात्मा च प्रतोदकः।  
विप्रे चैत्र महाक्षेत्रे नमस्कारैर्विसर्जयेत्॥४९॥**

**स्फोटयेत्कल्मषं नित्यं कर्षको हि यथा नृप।  
क्षेत्रस्य उद्यमे युक्तो विष्णुकामः प्रसाधयेत्॥५०॥**

**तद्वाक्यैश्च महापुण्यैः शुभैर्विमान्प्रसादयेत्।  
पर्वतीर्थाप्तिकालश्च घनरूपोऽभिवर्षणे॥५१॥**

**पप्तुकामो भवेत्क्षेत्री ततः क्षेत्रे प्रवापयेत्।  
[तद्वद्भुप](# "ड. द्वाद्विष्णुनाप्रपन्नाय।क.ख.ङ. च. छ. झ.ढ. ॰द्वद्धि सुप्रसन्नाय।") प्रशस्ताय विप्राय परिदीयते॥५२॥**

**क्षेत्र उत्प्तस्य बीजस्य यथा क्षेत्री प्रभुञ्जते।  
फलमेव महाराज तथा दाता भुनक्ति च॥५३॥**

**प्रेत्य चात्रैव नित्यं च तृप्तो भवति नान्यथा।  
ब्राह्मणाः पितरो देवाः क्षेत्ररूपा न संशयः॥५४॥**

**मानवानां महाराज [वपतां](# "क.ख.ङ. च. छ. ड. वापिता।") प्रददति च।  
फलमेव न संदेहो यादृशं तादृशं ध्रुवम्॥५५॥**

**\[[कटुकाद्धि](# "क.ख. घ. ङ. च. छ. झ. ट. ठ. ड. ढ.पुस्तकस्थोऽयं पाठः।") न जायेत राजन्मधुर एव च।  
तद्वच्च मधुराख्याच्च न जायेत्कटुकः सदा॥५६॥**

**यादृशं वपते बीजं तादृशं फलमश्रुते।  
न वापयति यः क्षेत्रं न स भुञ्जति तत्फलम्॥५७॥**

**तद्वद्देवाश्च विप्राश्च पितरः क्षेत्ररूपिणः।  
दर्शयन्ति फलं राजन्दत्तस्यापि न संशयः\]॥५८॥**



**यादृशं हि कृतं कर्म त्वयैव च शुभाशुभम्॥  
तादृशं भुङ्क्ष्व राजेन्द्र यथा तेनैव जायते॥५९॥**

**न पुरा देवविप्रेभ्यः पितृभ्यश्च कदा त्वया।  
मिष्टानपानमेवापि दत्तं सुमनसा तदा॥६०॥**

**सुभोज्यैर्भोजनैर्मिष्टैर्मधुरैश्चोष्यपेयकैः।  
सुभक्ष्यैरात्मना भुक्तं कस्मै दत्तं न च त्वया॥६१॥**

**स्वशरीरं त्वया पुष्टमभैरमृतसंभवैः।**  
**यस्मात्कृतं महाराज तस्मात्क्षुधा प्रवर्तते॥६२॥**

**कर्मैव कारणं राजन्नराणां सुखदुःखयोः। **  
**जन्ममृत्योर्महाभाग भुङ्क्ष्व तत्कर्मणः फलम्॥६३॥**

**पूर्वेऽपि च महात्मानो दिवं प्राप्ताः स्वकर्मणा।  
पुनः प्रयाता भूर्लोकं कर्मणः क्षयकालतः॥६४॥**

**नलो भगीरथश्चैव विश्वामित्रो युधिष्ठिरः।  
कर्मणैव हि संप्राप्ताः स्वर्गं राजन्स्वकालतः॥६५॥**

**दिष्टं हि प्राक्तनं कर्म तेन दुःखं सुखं लभेत्।  
तदुल्लङ्घयितुं राजन्कः समर्थोऽपि हीश्वरः॥६६॥**

**अथ तस्मान्नृपश्रेष्ठ स्वर्गतस्यापि तेऽभवत्।  
क्षुत्तृष्णासंभवो वेगस्ततो दृष्टं हि कर्म ते॥६७॥**

**यदि ते क्षुत्प्रतीकारो ह्यभीष्टो नृपसत्तम।  
तद्गत्वा भुङ्क्ष्व कायं स्वमानन्दारण्यसंस्थितम्॥**

**तव चेयं महाराज्ञी श्रुत्क्षामाऽतीव दृश्यते॥६८॥**

[**सुबाहुरुवाच— **](# "घ. ङ. ट. ठ. ड. ढ. 'च। कियत्कालमिदं कर्म कर्तव्यंप्रियया सह। त॰।")

**कस्य दानेन किं पुण्यं द्रव्यस्य मुनिसत्तम।  
तत्प्रब्रूहि महाप्राज्ञ यदि तुष्टोऽसि सांप्रतम्॥६९॥**

**वामदेव उवाच—**

**अन्नदानान्महासौख्यमुदकस्य महामते॥७०॥**

**स्वर्गे भुञ्जन्ति वै मर्त्याः पीड्यन्ते नैव पातकैः।  
यदा दानं न दत्तं तु भवेदपि च मानवैः॥७१॥**

**मृत्युकाले तु संप्राप्ते दानं सर्वं ददाति च।  
आदावेव प्रदातव्यमन्नं चोदकसंयुतम्॥७२॥**

**सुच्छत्रोपानहौ दद्याज्जलपात्रं तु शोभनम्।  
भूमिं सुकाञ्चनं धेनुमष्टौ दानानि योऽर्पयेत्॥७३॥**

**स्वर्गे न जायते तस्य क्षुधातृष्णादिबाधनम्।  
क्षुधा न वर्धते राजन्नन्नदानात्सुतृप्तिमान्॥७४॥**

**तृष्णा तीव्रा न हि स्याद्वै तृप्तो भवति सर्वदा।  
उदकस्य प्रदानेन च्छत्रदानेन भूपते॥७५॥**

**छायामाप्नोति सुस्निग्धां वाहनं च नृपोत्तम।  
\[ [\*उपानहप्रदानेन](# "* एतश्चिह्नान्तर्गतः पाठः क. ख. घ. ङ च. छ. झ. ट. ठ. ड. ढ. पुस्तकस्थः।") अन्यदेवं वदाम्युहम्\]॥७६॥**

**भूमिदाना[न्महाभो](# "ङ. छ. द. ॰हाभाग सर्वान्कामानवाप्नुयात्। गो०।")गा[न्समृद्धान्प्रा](# "क. ख. घ. च. झ. ट. ठ. ड. न्सर्वान्कामानवाप्नुयात्। गो॰।")मुयान्नरः।  
गोदानेन महाराज रसैः पुष्टो भवेत्सदा॥**

**सुखभोगान्स भुञ्जानः स्वर्गलोके वसेन्नरः॥७७॥**

**तृप्तो भवति वै दाता गोदानेन न संशयः।  
नीरुजः सुखसंपन्नः [संतुष्टश्च्युतिवर्जितः](# " ङ. ढ. ॰ष्टस्तु धनान्वितः।")॥७८॥**

**काञ्चनेन सुवर्णस्तु जायते नात्र संशयः।  
सुश्रीमान्रूपवांस्त्यागी रत्नदानाद्भवेन्नरः॥७९॥**

**मृत्युकाले तु संप्राप्ते तिलदानं प्रयच्छति।  
सर्वभोगपतिर्भूत्वा विष्णुलोकं स गच्छति॥८०॥**

**एवं दानविशेषेण प्राप्यते परमं सुखम्।  
गोदानं भूमिदानं च अन्नं चैवोदकं त्वया॥८१॥**

**जीवमानेन राजेन्द्र न दत्तं ब्राह्मणाय वै।  
मृत्युकाले च नो दत्तं तस्मात्क्षुत्ते प्रवर्तते॥८२॥**

**एतत्ते कारणं प्रोक्तं जातं कर्मवशानुगम्।  
यादृशं हि कृतं कर्म तादृशं परिभुज्यते॥८३॥**

**सुबाहुरुवाच—**

**कथं क्षुधा प्रशान्तिं मे प्रयाति मुनिसत्तम।  
अनया शोषितो देहो ह्यतीव परिदूयते॥८४॥**



**अतस्तृप्त्यै द्विजश्रेष्ठ प्रायश्चितं वदस्व मे।  
कर्मणश्चास्य घोरस्य यथा शान्तिर्भवेन्मम॥८५॥**

**वामदेव उवाच—**

**प्रायश्चित्तं न चैवास्ति ऋते भोगानरोत्तम।  
कर्मणश्च फलं सर्व तत्त्वं स्वस्य प्रभुङ्क्ष्व हि॥८६॥**

**यत्र ते पतितः कायः प्रियायाश्चैव भूपते।  
युवाभ्यां हि मगन्तव्यं तत्र स्मरणपूर्वकम्॥८७॥**

**उभाभ्यामपि भोक्तव्यः कायश्चाक्षय एव सः।  
\[[स्वं](# "* एतश्चिह्नान्तर्गतः पाठः क. ख. ग. घ. ङ. च. छ. झ. ट. पुस्तकस्थः।") स्वं राजन्न संदेहस्त्वया वै प्रियया सह॥\]८८॥**

**सुबाहुरुवाच—**

**कियत्कालं प्रभोक्तव्यं मयैवं प्रियया सह।  
तदादिश महाभाग प्रमाणं तद्वचो मम॥८९॥**

**वामदेव उवाच—**

**वासुदेवाभिधं स्तोत्रं महापातकनाशनम्।  
यदा त्वं श्रोष्यसे राजंस्तदा मोक्षं प्रयास्यसि॥**

**एतत्ते सर्वमाख्यातं स्वेच्छया गच्छ तत्कुरु॥९०॥**

**एवं श्रुत्वा ततो राजा भार्यया सह वै तदा।  
गत्वा तत्र शरीरं स्वं भुङ्क्ते वै प्रियया सह॥९१॥**

**नित्यमेव महाप्राज्ञ तद्वत्पूर्ण भवेद्वपुः।  
नित्यं प्रभुङ्क्ते वै राजा सङ्गी चास्य क्षुधान्विता॥९२॥**

**यथा यथा स राजाऽपि भुङ्गे वै स्वकलेवरम्।  
हसन्ति च तदा नार्यस्तयोर्भावं वदाम्यहम्॥९३॥**

**देवैः सार्ध ततः श्रुत्वा चरितं तस्य भूपतेः।  
हास्यं च कुरुते शक्रस्तस्य राज्ञः सुरेश्वरः॥९४॥**

**ततो वर्षशतान्ते तु वामदेवं महामुनिम्।  
स्मृत्वा स गर्हयामास आत्मानं प्रति सुव्रत॥९५॥**

**न दत्तं पितृदेवेभ्यो ब्राह्मणेभ्यैः कदा मया।  
न दत्तमतिथिभ्यो हि तवृत्थमिह भुज्यते॥९६॥**

**दीनेभ्योऽपि न दत्तं मे कृपया बाऽऽतुराय च।  
एवं स भुक्ते वै मांसं गईयन्स्वीयकर्म तत्॥९७॥**

**एवं स्वर्मासं भुञ्जनं सुबाहुं प्रियया सह।  
हसेते च तदा दृष्ट्वा प्रज्ञा श्रद्धा च द्वे स्त्रियौ॥९८॥**

**तस्य कर्मविपाकस्य शुभात्मा हसते नृप।  
मम सङ्गप्रसङ्गेन न दत्तं पापचेतसा॥९९॥**

**प्रज्ञा च वचनैस्तैस्तु राजानं हसते पुनः। **  
**क गतोऽसौ महामोहो येन त्वं मोहितो नृप॥१००**

**लोभेन मोहयुक्तेन तमोगर्ते निपातितः।  
तत्रापतित्वा सधैव (?) पतितो दुःखसंकटे॥१०१॥**

**दानमार्गे परित्यज्य लोभमार्ग गतो नृप।  
भार्यया सह भुक्ष्व त्वं व्यापितः क्षुधया भृशम्॥१०२॥**

**एवं तं हसते अँज्ञा सुबाहुं प्रिययाऽन्वितम्।  
एतद्वै कारणं प्रोक्तं तयोर्हास्यस्य पुत्रक॥१०३॥**

**भक्षमाणस्य भूपस्य देहं स्वं दुःखिते तदा।  
ऊचतुर्देहि देहीति क्षुधा तृष्णा च ते परे॥१०४॥**

**क्षुधा तृष्णा महाप्राज्ञ भीमरूपे भयानके।  
पयसा मिश्रितं भक्तं याचेते नृपतीश्वरम्॥१०५॥**

**एतत्ते सर्वमाख्यातं यत्त्वया परिपृच्छितम्।  
अन्यत्किं ते प्रवक्ष्यामि तद्वदस्वं महामते॥१०६॥**

————————————————————————————————————————————————————————————————

\* एतश्चिह्नान्तर्गतः पाठः क. ख. ग. घ. ङ. च. छ. झ. ट. पुस्तकस्थः।

१ ङ. ढ. 'च—साहसाकारसंयुक्तं मयैb द्विजसत्तम। त॰।  
२ क. ख. घ. ङ. च. छ. झ. ट. ठ. ढ. ॰शी तस्य पुत्रक। य॰। ड. ॰शी तत्र सुपुत्रक। य॰।  
३ क ख. घ. ङ. च. छ. झ. ट. ठ. ड. ड. म्। प्रज्ञासार्ध–महाश्रद्धा चरित्रं तस्व भूपतेः। हास्यं हि कुरुते नित्यं तस्य श्रद्धानुयायिनी। प्रशया प्रेर्यमाणेन न दत्तं श्रद्धयाऽन्वितम्। ब्राह्मणेभ्यः सुसं कल्प्य अन्नमुद्दिश्य वैष्णवे। एवं स मक्षते मांसं स्वस्य कायस्य नित्यदा। योषित्तदात्मकायं च रसैधामृतसंनिभैः। न।  
४ क. ख. घ. ङ. छ. झ. ट. ठ. ड. ढ. भ्यः सुतोत्तम। न।  
५ क.ख. ङ. च. छ. झ. ड. ढ. हि वृद्धेभ्यश्व विशेषतः। दी'। घ. ट. ठ. हि विप्रेभ्यश्च विशेषतः। दी०।  
६ क. ख. घ. ङ. छ. झ. ट ठ ड. ढ. सं स्वयमेव यथा नृप। ए॰।  
७ घ. ट. ठ. ड. प्राज्ञं।  
८ क. ख. ङ. च. छ. ढ. ति याच्यमानःशृणुष्व हि। क्षु॰। घ, ट. ठ, ड. ति वाच्यमानः शृणुष्व हि। क्षु॰।  
९ झ. ड. ढ. ॰मि धर्मसंदेहामिश्रितम्। वि॰।



**विज्वल उवाच—**

**बासुदेवाभिधानं च स्तोत्रं कथय मे पितः।  
येन मोक्षं ब्रजेदाशु तद्विष्णोः परमं पदम्॥१०७॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे सप्तनवतितमोऽध्यायः॥९७॥  
**आदितः श्लोकानां समष्ट्यङ्काः—७८८०**  
——————

**अथाष्टानवतितमोऽध्यायः।**  
——————

**विष्णुरुवाच—**

****एवमुक्ते शु**भे वाक्ये विज्वलेन महात्मना।  
कुञ्जलो वदतां श्रेष्ठः स्तोत्रं पुण्यमुपादिशत्॥१॥**

**ध्यात्वा नत्वा हृषीकेशं सर्वक्लेशविनाशनम्।  
[सर्वश्रेयःप्रदातारं](# "क. ख. घ. ङ. च. ट. ठ. ड. ढ. °रं हरेः स्तोत्रमुदीरितम्। वामुदेवाभिधानं तत्सर्वं") सर्वदुःखविनाशनम्॥२॥**

**मोक्षद्वारं सुखोपेतं शान्तिदं पुष्टिवर्धनम्।  
सर्वकामप्रदातारं ज्ञानदं ज्ञानवर्धनम्॥३॥**

**वासुदेवस्य यत्स्तोत्रं विज्वलाय प्रकाशितम्।  
\[[वासुदेवाभिधानं](# "* एतश्चिह्नान्तर्गतः पाठः घ. ट. ठ. पुस्तकस्थः") चाप्रमेयं पुण्यवर्धनम् \]॥**

**[सोऽवगम्य](# "क. ख घ. ङ. च. छ. झ. ट. ठ. ड. ढ. गम्यावधायैंव वि०") पितुः सवं विज्वलः पक्षिणां वरः॥४॥**

**तत्र गन्तुं प्रचक्राम पितुः पृष्टं तदा नृप।  
एवं गन्तुं कृतमतिं विज्वलं ज्ञानपारगम्॥**

**उवाच पुत्रं धर्मात्मा उपकारसमुद्यतम्॥५॥**

**कुञ्जल उवाच—**

****पुत्र तस्य** महज्जाने पातकं चापि भूपतेः।  
इतो गत्वा पठस्व त्वं सुबाहोश्चोपशृण्वतः॥६॥**

**यथा यथा श्रोष्यति स्तोत्रमुत्तमं तथा तथा ज्ञानमयो भविष्यति॥  
श्रीवासुदेवस्य न संशयो वै तस्य प्रसादाच्च शिवं मयोक्तम्॥७॥**

**अथाऽऽमन्त्र्य गुरुं तस्मादुड्डीय लघुविक्रमः।  
आनन्दकाननं पुण्यं संप्राप्तो विज्वलस्तदा॥८॥**

**[वृक्षच्छायां](# "क. ख. घ. ङ. च. छ. झ. ट ठ. ड. ढ. वृक्षशास्त्रां") समाश्रित्य उपविष्टो मुदाऽन्वितः।  
प्रेक्षमाणः स राजानं विमानेनाऽऽगतं पुनः॥९॥**

**एष्यत्यसौ कदा राजा सुबाहुः प्रियया सह।  
पातकान्मोचयिष्यामि स्तोत्रेणानेन वै कदा॥१०॥**

**तावद्विमानः संप्राप्तः किङ्किणीजालमण्डितः।  
गन्धर्ववरसंघुष्टस्त्वप्सरोभिः समन्वितः॥११॥**

**सर्वकर्मसमृद्धस्तु अन्नोदकविवर्जितः।  
तस्मिन्याने स्थितो राजा सुबाहुः प्रियया सह॥१२॥**

**समुत्तीर्णो विमानातु सरसस्तस्य संनिधौ।  
शस्त्रमादाय तीक्ष्णं तु यावत्कृन्तति वच्छवम्॥१३॥**

**तावद्धि विज्वलेनापि समाधानं कृतं तदा।  
भो भोः पुरुषशार्दूल देवोपम भवानिदम्॥१४॥**

**करोषि (ति) निर्घृणं कर्म नृशंसैर्न च शक्यते।  
[कर्तुं](# "क. ख. घ. ङ. च. छ. झ. ट. ठ. ड. ढ. °र्तु पुरुषशार्दूल को") ततस्तु पृच्छे त्वां कोऽयं विधिविपर्ययः॥१५॥**

**दुष्कृतं साहसं कर्म निन्द्यं लोकेषु सर्वदा।  
वेदाचारविहीनं तु कस्मात्प्रारब्धवानिह॥१६॥**

**तन्मे त्वं कारणं सर्वं कथयस्व यथातथम्।  
इत्येवं भाषितं तस्य विज्वलस्य महात्मनः॥१७॥**

**समाकर्ण्य महाराजः स्वप्रियां वाक्यमब्रवीत्।  
[प्रिये](# " क. ख घ. ङ. च. छ. झ. ट. ठ. ड. ढ. 'ये युगसहस्रं तु वर्तितं मम अत्र च। क॰")वर्षशतं भुक्त मयेदं पापकर्मणा।॥१८॥ **



**कदा न भाषितं केन यथाऽयं परिभाषते।  
ममैवं पीड्यमानस्य क्षुधया हृदयं प्रिये॥१९॥**

**निर्गतं चोत्सुकं कान्ते शान्तिश्चित्ते प्रवर्तते।  
यावदस्य श्रुतं वाक्यं सर्वदुःखस्य शान्तिदम्॥२०॥**

**तावच्चित्ते समाह्‌लादो [वर्धते](# "क. ख. घ. ङ. च. छ. झ. ट. ठ. ड. ढ. वर्तते।") चारुहासिनि।  
[कोऽयं](# "क. ख. ङ. च. छ. झ. ड. ") यमोऽम्बुपो धर्मः सहस्राक्षोऽयवा प्रिये॥२१॥**

**मुनीनां [स्याद्वचः](# "ड. ॰द्वरो देवि सिद्धः कश्चिद्भविष्यति। ए॰।") सत्यं यदुक्तं मुनिना पुरा।  
एवमाभाषितं श्रुत्वा प्रियस्यानन्तरं प्रिया॥२२॥**

**राजानं प्रत्युवाचाथ भार्या पतिपरायणा।  
सत्यमुक्तं त्वया नाथ इदमाश्चर्यमुत्तमम्॥२३॥**

**यथा ते वर्तते कान्त मम चित्ते तथा पुनः।  
पक्षिरूपधरः कोऽयं पृच्छते हितकारिवत्॥२४॥**

**एवमाभाषितं श्रुत्वा प्रियायाः पृथिवीपतिः।  
बद्धाञ्जलिपुटो भूत्वा पक्षिणं वाक्यमब्रवीत्॥२५॥**

**सुवाहुरुवाच—**

**स्वागतं ते महाप्राज्ञ पक्षिरूपधर प्रभो।  
शिरसा भार्यया सार्धंतव पादाम्बुजद्वयम्॥२६॥**

**नमस्करोम्यहं पुण्यमस्तु नस्त्वत्प्रसादतः।  
भवान्कः पक्षिरूपेण पुण्यमेवं प्रभाषते॥२७॥**

**यादृशं क्रियते कर्म पूर्वदेहेन सत्तम।  
सुकृतं दुष्कृतं वाऽपि तदिहैव प्रभुज्यते॥२८॥**

**अथ तेनाऽऽत्मकं वृत्तं तदग्रे विनिवेदितम्।  
यथोक्तं कुञ्जलेनापि पित्रा पूर्वंश्रुतं तथा॥२९॥**

**\[[कथयस्व](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ.ड. ढ. पुस्तकस्थः।") स्ववृत्तान्तं भवान्को मे प्रभाषते।  
सुबाहुं प्रत्युवाचेदं वाक्यं पक्षिवरस्तदा॥३०॥**

**विज्वल उवाच—**

**शुकजात्यांसमुत्पन्नः कुञ्जलो नाम मे पिता।  
तस्याहं विज्वलो नाम तृतीयस्तु सुतेष्वहम्॥३१॥**

**नाहंदेवो न गन्धर्वो न च सिद्धो [महाभुज](# "क. ख. घ. च. ट. ठ. ड. ढ. द्विजोत्तमः।")॥३२॥**

**नित्यमेव प्रपश्यामि कर्म चैतत्सुदारुणम्।  
कियत्कालं महत्कर्म साहसाकारसंयुतम्॥३३॥**

**करिष्यसि महाराज तन्मे त्वं कारणं वद।**

**सुवाहुरुवाच—**

**वासुदेवाभिधानं यत्पूर्वमुक्तं हि ब्राह्मणैः॥३४॥**

**श्रोष्याम्यहं यदा भद्र गतिं स्वां प्रामुयात्तदा।  
पुण्यात्मना भाषितं वै मुनिना संयतात्मना॥३५॥**

**तदाऽहं पातकान्मुक्तो भविष्यामि न संशयः।**

**विज्वल उवाच—**

**तवार्थे पृच्छितस्तातस्तेन मे कथितं च यत्।  
तत्तेऽद्याहं प्रवक्ष्यामि शाश्वतं शृणु सत्तम॥३६॥**

**ॐ अस्य श्रीवासुदेवाभिधानस्तोत्रस्यानुष्टुप्छन्दः। नारद ऋषिः। ॐकारो देवता। सर्वपातकनाशाय चतुर्वर्गसाधनार्थे [च](# "ड. जपे।") विनियोगः॥ॐ नमो भगवते वासुदेवाय, इति मत्रः॥**

**परमं पावनं पुण्यं वेदज्ञं वेदमन्दिरम्।  
विद्याधारं [मखाधारं](# "क. ख. घ. ङ. च. छ. झ. ट. ठ. ड. ढ. भवाधारं।") प्रणवं तं नमाम्यहम्॥३९॥**

**निरावासं निराकारं सुप्रकाशं महोदयम्।  
निर्गुर्ण गुणकर्तारं नमामि प्रणर्व परम्॥४०॥**

**गायत्रीसाम गायन्तं गीतज्ञं गीतसुप्रियम्।  
गन्धर्वगीतभोक्तारं प्रणवं तं नमाम्यहम्॥४१॥**

**महाकान्तं महोत्साहं महामोहविनाशनम्।  
आचिन्वन्तं जगत्सर्वं गुणातीतं नमाम्यहम् ॥४२॥**



**भाति सर्वत्र यो भूत्वा भूतानां भूतिवर्धनः।  
[समभागाय](# "घ.ट.ठ. 'मभावाय संबन्धं न॰। ड. सर्वज्ञं भिक्षुसंबन्धं न॰।") सद्धर्मं नमामि प्रणवं [परम्](# "ङ.ढ. शिवम्।")॥४३॥**

**विचारं वेदरूपं तं [येज्ञाख्यं](# "ङ.ढ. ज्ञास्यं भक्तवत्सलम्।") यज्ञवल्लभम्।  
योनिं सर्वस्य लोकस्य ओंकारं प्रणमाम्यहम्॥४४॥**

**तारकं [सर्वलोकानां](# "घ. ङ.झ.ट.ठ.ड.ढ. ॰र्वभूतानां।") नौरूपेण विराजितम्।  
संसारार्णवमग्नानां नमामि प्रणवं हरिम्॥४५॥**

**वसते [सर्वभूतेषु](# "ङ.छ.ढ. र्बलोकेषु।") एकरूपेण [नैकधा](# "ड. ॰था। काम॰।")।  
धामकैवल्यरूपेण नमामि वरदं सुखम्॥४६॥**

**सूक्ष्मं सूक्ष्मतरं शुद्धं निर्गुणं गुणनायकम्।  
वर्जितं [प्राकृतैर्भावैर्वेदाख्यं](# "घ.ट.ठ. र्वेदख्यातं। ङ.छ.ड. ") तं नमाम्यहम्॥४७॥**

**देवदैत्यवियोगैश्च वर्जितं तुष्टिभिस्तथा।  
वेदैश्च योगिभिर्येयं तमोंकारं नमाम्यहम्॥४८॥**

**व्यापकं विश्ववेत्तारं विज्ञानं परमं [पदम्](# "क.ख.घ.ङ.च.छ.झ.ट.ठ.ड. ढ. शुभम्।")।  
शिवं शिवगुणं शान्तं वन्दे प्रणवमीश्वरम्॥४९॥**

**यस्य मायां प्रविष्टास्तु ब्रह्माद्याश्च सुरासुराः।  
न विन्दन्ति परं शुद्धं मोक्षद्वारं नमाम्यहम्॥५०॥ **

**[आनन्दकन्दाय](# "ङ. ढ. ॰य विशुद्धबुद्धये शु॰।") च केवलाय शुद्धाय हंसाय परावराय।  
नमोऽस्तु तस्मै गुणनायकाय श्रीवासुदेवाय महाप्रभाय॥५१॥**

**श्रीपाञ्चजन्येन विराजमानं रविप्रभेणापि सुदर्शनेन।  
गदाख्यकेनापि विशोभमानं विष्णुं सदैवं शरणं प्रपद्ये॥५२॥**

**यं वेदकोशं सुगुणं गुणानामाधारभूतं सचराचरस्य।  
यं सूर्यवैश्वानरतुल्यतेजसं तं वासुदेवं शरणं प्रपद्ये॥५३॥**

**तमोघनानां निकरैः प्रकाशं करोति नित्यं यतिधर्महेतुम्।  
उद्योतमानं रवितेजसोर्ध्वं तं वासुदेवं शरणं प्रपद्ये॥५४॥**

**सुधानिधानं [विमलांनुरूपमानन्दमानेन](# "ड. ॰न्दकन्देन।") विराजमानम्।  
यं प्राप्य जीवन्ति सुरादिलोकास्तं वासुदेवं शरणं प्रपद्ये॥५५॥**

**यो भाति [सर्वत्र](# "क.ख.ङ.च.झ.ड.ढ. 'त्र वरप्र॰।") रविप्रभावैः करोति शोषं च रसं ददाति।**  
**यः प्राणिनामन्तरगः सवायुस्तं वासुदेवं शरणं प्रपद्ये॥५६॥**

**ज्येष्ठस्तु रूपेण स देवदेवो बिभर्ति लोकान्सकलान्महात्मा।**  
**एकार्णवे नौरिव वर्तते यस्तं वासुदेवं शरणं प्रपद्ये॥५७॥**

**अन्तर्गतो लोकमयः सदैव भवत्यसौ स्थावरजङ्गमानाम्।  
स्वाहामुखो [देवमुखस्य](# "क.ख.ङ.च.झ.ड. 'वगणस्य।") हेतुस्तं वासुदेवं शरणं प्रपद्ये॥५८॥**

**रसैः सुपुण्यैः सकलैस्तु पुष्टः स [सौम्यरूपैर्गुणैवित्स](# "क.ख.ङ छ.झ.ढ. ") लोके।  
रत्नाधिपो निर्मलतेजसैव तं वासुदेवं शरणं प्रपद्ये॥५९॥**

**\[[अस्त्येव](# "एतश्चिह्नान्तर्गतः पाठः क. ख. ङ. च. झ. ड. ढ. पुस्तकस्थः।") सर्वत्र विनाशहेतुः सर्वाश्रयः सर्वमयः स सर्वः।  
विना हृषीकैर्विषयान्प्रभुझे तं वासुदेवं शरणं प्रपद्ये \]॥६०॥**

**[तेजःस्वरूपेण](# "क.ख.घ.ङ.च.झ.ट.ड.ढ. जीवस्वरूवेण।") विभर्ति लोकान्सत्त्वान्समस्तान्स चराचरस्य।  
निष्केवलो ज्ञानमयः सुशुद्धस्तं वासुदेवं शरणं प्रपद्ये॥६१॥**



**\[[दैत्यान्तकं](# "एतश्चिहान्तर्गतः पाठः क. ल. क. ज. स. ड. व. पुस्तकस्यः। एतश्चिहान्तर्गतः पाठो ड. पुस्तकस्थः।") दुःखविनाशमूलं शान्तं परं शक्तिमर्य विशालम्।**  
**संप्राप्य देवा विलयं प्रयान्ति तं वासुदेवं शरणं प्रपद्ये\]॥६२॥**

**सुखं [सुखाप्तं](# "क. ख. घ ङ. च. झ. ट. ड. ढ. सुखान्तं।") सुहृदं सुरेशं [ज्ञानार्णवं](# "ट. ॰नात्मवन्तं।") तं सुहितं हितं च।**  
**सत्याश्रयं सत्यगुणोपविष्टं तं वासुदेवं शरणं प्रपद्ये॥६३॥**

**[यज्ञस्वरूपं](# "क. ख. झ. यज्ञाङ्गरूपं परमार्थरूपं मखान्वि॰। ङ. ढ. यज्ञाङ्गरूपं परमार्थरूपं मायान्वि॰। ट. यज्ञाङ्गरूपं।") पुरुषार्थरूपं सत्यान्वितं मापतिमेव पुण्यम्।**  
**विज्ञानमेतं जगतां निवासं तं वासुदेवं शरणं प्रपद्ये॥६४॥**

**अम्भोधिमध्ये शयनं हि यस्य नागाङ्गभोगे शयने विशाले।**  
**श्रीः पादपद्मद्वयमेव सेवते तं वासुदेवं शरणं प्रपद्ये॥६५॥**

**पुण्यान्वितं शंकरमेव नित्यं तीर्थैरनेकैः परिसेव्यमानम्।**  
**तुत्पादपद्मद्वयमेव तस्य श्रीवासुदेवस्य नमामि नित्यम्॥६६॥**

**\[[अघापहं](# " एतश्चिहान्तर्गतः पाठो ड. पुस्तकस्थः।") वा यदि वाऽम्बुजं तद्रक्तोत्पलाभं ध्वजवायुयुक्तम्।**  
**अलंकृतं नूपुरमुद्रिकाभिः श्रीवासुदेवस्य नमामि पादम्॥\]६७॥**

**देवैः सुसिद्धैर्मुनिभिः सदैव नुतं सुभक्त्या उरगाधिपैश्च।**  
**तत्पादपङ्केरुहमेव पुण्यं श्रीवासुदेवस्य नमामि नित्यम्॥६८॥**

**यस्यापि पादाम्भसि मज्जमानाः पूता दिवं यान्ति विकल्मषास्ते॥**  
**मोक्षं लभन्ते मुनयः सुतुष्टास्तं वासुदेवं शरणं प्रपद्ये॥६९॥**

**पादोदकं तिष्ठति यत्र विष्णोर्गङ्गादितीर्थानि सदैव [तत्र](# "ड. ॰त्र। पिबन्ति यत्प्राप्य सुपा॰। ट. ॰त्र। त्यजन्ति यं प्राप्य सुपा॰।")।**  
**त्यजन्ति प्राणांश्च अपापदेहाः प्रयान्ति शुद्धाः सुगृहं मुरारेः॥७०॥**

**पादोदकेनाप्यभिषिच्यमाना अत्युग्रपापैः परिलिप्तदेहाः।**  
**ते यान्ति [मुक्तिं](# "ञ. भक्तिं।") परमेश्वरस्य तस्यैव पादौ सततं नमामि॥७१॥**

**नैवेद्यमात्रेण सुभक्षितेन सुचक्रिणस्तस्य महात्मनश्च।**  
**ते वाजपेयस्य फलं लभन्ते सर्वार्थयुक्ताश्च नरा भवन्ति॥७२॥**

**[नारायणं](# "क.ख. घ. ङ. च. छ. झ. ट. ठ. ढ. 'णं नरकवि।") दुःखविनाशनं तं मायाविहीनं सकलं [गुणज्ञम्](# "ट. म्। सद्धर्मराशिं सुगतिं सुकान्तं तं।")।  
[यं](# "क. ख. च. छ. झ. ड. यं धामराशि सुगतं सुकान्तं तं।") ध्यायमानाः सुगतिं व्रजन्ति तं वासुदेवं सततं नमामि॥७३॥**

**यो वन्यस्त्वृषिसिद्धचारणगणै[र्देवैः](# "घ. ट. ठ. ड. ॰देवः स॰।") सदा पूज्यते  
यो विश्वस्य हि सृष्टिहेतुकरणे ब्रह्मादिकानां प्रभुः।  
यः संसारमहार्णवे निपतितस्योद्धारको वत्सल-  
स्तस्यैवापि [नमाम्यहं](# "ड. महात्मनः।") सुचरणौ भक्त्या वरौ [साधकौ](# "क. ङ. च. छ. झ. ड. ढ. पावनी।")॥७४॥**



**यो दृष्टो निजमण्डपे सुरगणैः श्रीवामनः सामगः  
सामोद्भीतकुतूहलः सुरगणैखैलोक्य एकः प्रभुः।  
कुर्वस्तु ध्वनितैः स्वकैर्गतभयान्यः पापभीतान्रणे  
तस्याहं चरणारविन्दयुगलं वन्दे परं पावनम्॥****७५॥**

**राजन्तं निजमण्डले मखमुखे ब्रह्मश्रिया पूजितं  
दिव्येनापि स्वतेजसा करमयं यं चेन्द्रनीलोपमम्।  
देवानां हितकाम्यया सुतनुजं वैरोचनस्यार्पकं  
दासत्वं****मम दीयतां सुरपते वन्दे परं वामनम्॥७६॥**

**तं दृष्टं रविमण्डले मुनिगणैः संप्राप्तवन्तं दिवं  
चन्द्रार्कौतु तपन्तमेव सहसा संप्राप्तवन्तौ सदा।  
तस्यैवापि सुचक्रिणः सुरगणाः प्रापुर्लयं सांप्रतं  
काये विश्वविकोशके तमतुलं नौमि प्रभुं विक्रमम्॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थेऽष्टनवतितमोऽध्यायः॥९८॥

**आदितः श्लोकानां समष्ट्यङ्काः—७९५७  
———————**

**अथ नवनवतितमोऽध्यायः।**

**———————**

**[विष्णुरुवाच](# "क. ख. घ. ङ. च. छ. झ. ट. ड. ढ. सूत उवाच।")—**

**स्तोत्रं पवित्रं परमं पुराणं पापापहं पुण्यमयं शिवं च॥  
धन्यं सुसूक्तं परमं सुजाप्यं निशम्य [राजन्स](# "क.ख. ङ. च छ. झ. ड. ढ. राजा स।") सुखी बभूव॥१॥**

**गता सुतृष्णा क्षुधया समेता देवोपमो [भूमिपतिर्बभूव।](# "घ. ट. ठ. ड. भूतप॰।")  
भार्या [च](# "क. ख. च. ड. च तस्यापि सुभाति रूपैर्जाताः। ङ. छ. झ. ढ. च तस्यापि विभाति रूपैर्जाताः। घ. ट. ठ. च तस्य सुभगा च रूपैर्जाता॰।")राज्ञः सुभगा बभूव जातावुभौ पापविमुक्तदेहौ॥२॥**

**हरिस्तु देवः प्रभुराविरासीद्विमैः सुपुण्यैर्हरिभक्तियुक्तैः।  
आगत्य भूपं गतकल्मषं तं श्रीशङ्खचक्राब्जगदासिधर्ता॥३॥**

**श्रीनारदो भार्गवव्यासमुख्याः समागतास्तत्र मृकण्डसूनुः।  
वाल्मीकिनामा मुनिर्विष्णुभक्तः समागतो ब्रह्मसुतो वसिष्ठः॥४॥**

**गर्गो महात्मा हरिभक्तियुक्तो जाबालिरै[भ्यावथ](# "ङ. छ. झ. ड. ढ. ॰थ कश्य॰।") काश्यपश्च।  
आजग्मुरेते हरिणा समेता विष्णुप्रिया भागवतां वरिष्ठाः॥५॥**

**पुण्याः सुधन्या गतकल्मषास्ते हरेः सुपादाम्बुजभक्तिलीनाः।  
श्रीवासुदेवं परिवार्य तस्थुः स्तुवन्ति [भूपं](# "क. ख. च. झ. ॰पं परिवार्य तस्युः। दे॰। छ. ॰पं परिवार्य ते तु। दे॰।") विविधप्रकारैः॥६॥**



**देवाश्च सर्वे हुतभुइमुखाश्च ब्रह्मा [हर](# "ड. हरिश्चापि।")[श्चापि](# "क. ख. ङ. च. छ. झ. ढ. ॰पि सुदिव्यदेव्यः। गाः।") स देवदेषः।  
गायन्ति [दिव्यं](# "क. ख. ङ. च. छ. झ. ड. ढ. गीतं।") मधुरं मनोहरं गन्धर्वराजादिसुगायनाश्च॥७॥**

**[सुदेवयुक्तैः](# "क. ख. च. झ. सुवेगयु॰।") परमार्थसंमितैः स्तवैः सुपुण्यैर्मुनयः स्तुवन्ति।  
उच्चैस्तरां भूपतिमेव देवता हरिर्षभाषे वचनं मनोहरम्॥८॥**

**वरं यथेष्टं वरयस्व भूपते ददाम्यहं ते परितोषितो यतः।  
हरेस्तु वाक्यं स निशम्य राजा दृष्ट्वा मुरारिं वदमानमग्रे॥९॥**

**नीलोत्पलाभं [मुरघातिनं](# "ड. गुरुरुपिणं।") प्रभुं शङ्खानचक्रासिगदाप्रधारिणम्।  
श्रिया समेतं परमेश्वरं तं रत्नोज्ज्वलं कङ्कणहारभूषितम्॥१०॥**

**\[[रविप्रभं](# "* एतश्चिह्नान्तर्गतः पाठो ङ. झ. ड. ढ. पुस्तकस्थः।") देवगणैः सुसेवितं महार्हहाराभरणैः सुभूषितम् \]।  
सुदिव्यगन्धैर्वरलेपनैर्हरिं सुभक्तिभावैरवनीं गतो नृपः॥११॥**

**दण्डप्रणामैः सततं ननाम जयेत्युवाचाथ महामुदं गतः।  
दासोऽस्मि भृत्योऽस्मि सुरेश ते सदा भक्ति न जाने तव भावमुत्तमम्॥१२॥**

**[जायान्वितं](# "क. ख. ङ. च. छ. झ. ड. पापान्वितं।") मामिह चाऽऽगतं हरे प्रपाहि वै त्वां शरणं प्रपन्नम्।  
धन्यास्तु ते माधव मानवा द्विजाः सदैव ये ध्यानमनोविलीनाः॥१३॥**

**[समुच्चरन्तो](# "क. ख. घ. ङ. च. छ. झ. ट. ठ. ड. ढ.. ॰रन्माधव।") भव केशवेति प्रयान्ति वैकुण्ठमितः सुनिर्मलाः ॥**  
**तवैव पादाम्बुज[मार्जनं](# "क. ख. ङ. च. छ. ड. ढ. ॰मार्गनिर्गतं पयः पुनीतं शि॰।") पयः पुण्यं तथा ये शिरसा वहन्ति॥**  
**समस्ततीर्थोद्भवतोय संप्लुतास्ते मानवा यान्ति हरेश्च धाम॥१४॥**

**नास्ति [योगो](# "ड. भावो। ड. पुण्यं।") न मे भक्तिर्नास्ति ज्ञानं न मे क्रिया।  
कस्य पुण्यस्य सङ्गेन वरं पापे प्रयच्छसि॥१५॥**

**हरिरुवाच—**

**वासुदेवाभिधानं यन्महापातकनाशनम्।  
भवता विज्वलात्पुण्याच्छ्रुतं राजन्विकल्मषम्॥१६॥**

**तेन [त्वं](# "ङ. ढ. त्वंमक्तियुक्तोऽसि सं॰।") मुक्तिभागी च संजातो नात्र संशयः।  
मम लोके प्रभुङ्क्ष्व त्वं दिव्याम्भोगान्मनोनुगान्**

**सुबाहुरुवाच—**

**यदि देव वरो देयो मह्यंदीनाय वै त्वया।  
विज्वलाय प्रयच्छ त्वं प्रथमं वरमुत्तमम्॥**

**हरिरुवाच—**

**विज्वलस्य पिता पुण्यः कुञ्जलो ज्ञानपण्डितः।  
वासुदेवमहास्तोत्रं नित्यं जपति भूपते॥१९॥**

**पुत्रैश्च प्रियया चैव समेतो मां प्रपत्स्यति।  
यश्चैवं जपति स्तोत्रं तस्य दास्ये महत्फलम्॥२०॥**

**एवमुक्ते शुभे वाक्ये राजा केशवमब्रवीत्।  
इदं स्तोत्रं महापुण्यं सफलं कुरु केशव॥२१॥**

**वासुदेव उवाच—**

**[सत्ये](# "ड. छ. ढ. कृते। क. ख. च. झ. ड. ब्राह्मे काले।") युगे महाराज यदा स्तोष्यति मानवः।  
तदा मोक्ष प्रदास्यामि तत्क्षणामात्र संशयः॥२२॥**

**त्रेतायां मासमात्रेण [मासषट्‌केन](# "ठ. ड. द्विमासेनेव।") द्वापरे।  
वर्षेकेण कलौ प्राप्ते ये जपन्ति च मानवाः॥२३॥**



**स्वर्गं यास्यन्ति राजेन्द्र वैष्णवं गतिदायकम्।  
त्रिकालमेककालं वा स्नातो जपति ब्राह्मणः॥२४॥**

**यं यं तु वाञ्छते कामंस स तस्य भविष्यति।  
क्षत्रियो जयमाप्नोति धनधान्यैरलंकृतः॥२५॥**

**वैश्यो भविष्यति श्रीमाञ्शूद्रः सुखमवाप्नुयात्।  
[अथ](# "ड. अन्त्यजः शृणुयात्स्तो॰") यः श्रावयेत्स्तोत्रं पापान्मुक्तो भविष्यति॥२६॥**

**भावको नरकं घोरं कदाचिन्नैव पश्यति।  
मम स्तोत्रप्रसादाश्च सर्वसिद्धो भविष्यति॥२७॥**

**भुञ्जानेषु च विप्रेषु श्राद्धकाले तु यः पठेत्।  
पितरो वैष्णवं लोकं तृप्ता यास्यन्ति भूपते॥२८॥**

**तर्पणान्ते जपं कुर्याड्राह्मणो वाऽपि क्षत्रियः।  
पिबन्ति चामृतं तस्य पितरो हृष्टमानसाः॥२९॥**

**होमे च यज्ञमध्ये च भावाज्ञ्जपति मानवः।  
तत्र विघ्ना न जायन्ते सर्वसिद्धिर्भविष्यति॥३०॥**

**विषमे दुर्गसंस्थाने सिंहव्याघ्रभयेषु च।  
[चौराणां](# "ड. वैरिणां।") संकटे प्राप्ते तत्र स्तोत्रमुदीरयेत्॥३१॥**

**तत्राभयं महाराज स्तोत्रपाठाद्भविष्यति।  
अशेषेष्वेव दुर्गेषु राजद्वारे गते नरे॥३२॥**

**बासुदेवाभिधानस्य अयुतं जपते नरः।  
ब्रह्मचर्येण च स्नातः क्रोधलोभ[विवर्जितः](# "क. ख. ङ. च. छ. झ. ड. ॰तः। तिलतण्डुलकैर्होमं दशांश्यमाज्यमिश्रितम्। ठ. ड. ॰तः। तिलतण्डुलकैर्होमें गुडगुग्गुलसंयुतम्।")॥३३॥**

**द्विलक्षं बिल्वकैर्होमं घृतगुग्गुलसंयुतम्।  
वासुदेवं प्रपूज्यैव कुर्यात्प्रयतमानसः॥३४॥**

**[स्तोत्रं](# "क. ख. ङ. च. छ. झ. ड. ढ. श्लोकं।") प्रति ततो देयो होमो ध्यानेन मानवैः।  
तेषां सुभृत्यवर्तित्वं पार्श्व नैव त्यजाम्यहम्॥३५॥**

**कलौ युगेऽपि संप्राप्ते स्तोत्रे दास्यं प्रयास्यति।  
वेदभङ्गप्रसङ्गेन यस्य कस्य न दीयते॥३६॥**

**सर्वकामसमृद्धार्थः सर्वदैव भविष्यति।  
एवं हि सफलं स्तोत्रं मया भूप कृतं शृणु॥३७॥**

**ब्रह्मणा निर्मितं स्तोत्रं जप्त रुद्रेण वै पुरा।  
ब्रह्महत्याविनिर्मुक्त इन्द्रो मुक्तश्च किल्विषात्॥३८॥**

**देवाश्च ऋषयः सर्वे सिद्धविद्याधरोरगाः।  
जपित्वा स्तोत्रमेतत्तु सिद्धिमापुर्यथेप्सिताम्॥३९॥**

**पुण्यो धन्यः स वै दाता पुत्रवान्हि भविष्यति।  
मम स्तोत्रं पठेद्यस्तु नात्र कार्या विचारणा॥४०॥**

**आगच्छ त्वं स्त्रिया सार्थंमम स्थानं नृपोत्तम।  
हस्तावलम्बनं दत्तं हरिणा तस्य भूपतेः॥४१॥**

**नेदुर्दुन्दुभयस्तत्र गन्धर्वा ललितं जगुः।  
ननृतुश्चाप्सरः श्रेष्ठाः पुष्पवृष्टिं प्रचक्रिरे॥४२॥**

**देवाश्च ऋषयः सर्वे वेदस्तोत्रैः स्तुवन्ति ते।  
ततो दयितया सार्धं जगाम नृपतिर्हरिम्॥४३॥**

**तं स्तूयमानं सुरसिद्धसंधैः स विज्वलः पश्यति हृष्टमानसः॥  
समागतस्तिष्ठति यत्र वै पिता माता च वेगेन महाप्रभावः॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे नवनवतितमोऽध्यायः॥९९॥  
**आदितः श्लोकानां समष्ट्यङ्काः—८००१**  
———————

**अथ शततमोऽध्यायः।  
———————**

**विष्णुरुवाच—**

**नर्मदायास्तटे रम्ये वटे तिष्ठति वै पिता।  
विज्वलोऽपि समायातः पितरं प्रणिपत्य सः॥१॥**

**वासुदेवाभिधानस्य स्तोत्रस्यापि महामतिः।  
समाचष्टे स धर्मात्मा महिमानं पितुः पुरः॥२॥**

**यथा विष्णुः समागत्य ददौ तस्मै वरं शुभम्।  
तत्सर्वे कथयामास सुप्रसन्नेन चेतसा॥३॥**

**कुञ्जलोऽपि च वृत्तान्तं समाकर्ण्य च भूपतेः।  
हर्षेण महताऽऽविष्टः पुत्रमालिङ्गय विज्वलम्॥४॥**

**आह पुण्यं कुतंवत्स त्वया राज्ञिमहात्मनि।  
उपकारं महत्पुण्यं वासुदेवस्य कीर्तनात्॥५॥**



**अथैवं स प्रशस्यापि आशीर्भिरभिनन्ध [च](# "क. ख. घ. ङ. च. छ. झ. ट. ठ. ड. ढ. च। पुत्रं देवसमोपेतं स्तुत्वा चैव पुनः पुनः। ए॰।")।  
स्थितस्तस्मिन्वटे रम्ये च्यवनस्योप पश्यतः॥६॥**

**एतत्ते सर्वमाख्यातं तेषां वृत्तं महात्मनाम्।  
वैष्णवानां महाराज अन्यत्किं ते वदाम्यहम्॥७॥**

**वेन उवाच— **

**अमृतं शङ्खपात्रेण [पानार्थं](# "क. ख. च. ॰नार्थममृतं शृणु। त॰। घ. च. ठ. ॰नार्थमानीतं दिवः। त॰।") मम चार्पितम्।  
\[[तस्मात्कस्य](# "एतश्चिह्नान्तर्गतः पाठः क. ख. घ. च. छ. झ. ट. ठ. ड. पुस्तकस्थः।") न च श्रद्धा पातुं मर्त्यस्य भूतले \]॥**

**उत्तमं वैष्णवं [ज्ञानं](# "क. ख. घ. च. छ. झ. ट. ड. ढ.नं वैष्णवैश्वरितं पुनः। त्व॰।") पानानामिह सर्वदा॥८॥**

**त्वयैवं कथ्यमानस्य पाने तृप्तिर्न जायते।  
श्रोतुं हि देवदेवेश मम श्रद्धा विवर्धते॥९॥**

**कथयस्व प्रसादेन कुञ्जलस्यापि चेष्टितम्।  
महात्मना किमुक्तं तु चतुर्थतनयं प्रति॥ **

**तन्मे [सुविस्तरादेव](# "क. ख. घ. ङ. च. छ. झ. ट. ठ. ड. ढ. व कृपया कथयस्व मे। वि॰।") कथयस्व महामते॥१०॥**

**विष्णुरुवाच—**

**भूयतामभिधास्यामि चरितं कुञ्जलस्य च।  
बहुश्रेयः समायुक्तं चरितं च्यवनस्य च॥११॥**

**इदं पुण्यं नरश्रेष्ठ ह्याख्यानं पापनाशनम्।  
यः शृणोति नरो भक्त्या गोसहस्रफलं लभेत्॥१२॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थे शततमोऽध्यायः॥ १००॥  
**आदितः श्लोकानां समष्ट्यङ्काः—७३२२**

**———————  
अथैकाधिकशततमोऽध्यायः।  
———————**

**सूत उवाच—**

**देवदेवो हृषीकेशस्त्वङ्गपुत्रं नृपोत्तमम्।  
समाचष्टे समाश्रेयमाख्यानं पापनाशनम्॥१॥**

**भूयतामभिधास्यामि चरित्रं श्रेयदायकम्।  
द्विजस्यापि च वृत्तान्तं कुञ्जलस्य महात्मनः॥२॥**

**विष्णुरुवाच—**

**कुञ्जलश्चापि धर्मात्मा चतुर्थ पुत्रमेव च।  
समाहृय मुदा युक्त उवाचैनं कपिञ्जलम्॥३॥**

**किं तु पुत्र त्वया दृष्टं श्रुतं वाऽपूर्वकं च यत्।  
भोजनार्थ प्रयासि त्वमितः कुत्र सुतोत्तमः॥**

**तदाचक्ष्व महाभाग यद्धि दृष्टं सुपुण्यदम्॥४॥**

**कपिञ्जल उवाच—**

**यच्च तात मया दृष्टमपूर्व तद्वदाम्यहम्।  
\[[यन्न](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") दृष्टं श्रुतं केन कस्मात्रैत्र श्रुतं मया **

**तदिदैव प्रवक्ष्यामि श्रूयतामधुना पितः॥\]५॥ **

**शृण्वन्तु भ्रातरः सर्वे मातस्त्वं शृणु सांप्रतम्।  
[कैलासः](# "घ. ट. ठ. ड. लोकाख्यः।") पर्वतश्रेष्ठो धवलश्चन्द्रसनिभः॥६॥**

**नानाधातुसमाकीर्णो नानावृक्षोपशोभितः।  
गङ्गाजलैः शुभैः पुण्यैः क्षालितः सर्वतोऽपि च॥७॥**

**नदीनां तु सहस्राणि [ख्यातानि](# "क. ख. ङ. च.छ.झ. ट. ठ. ड. ढ. दिव्यानि।") विविधानि च।  
यस्मात्तात प्रसूतानि जलानि [शुभदानि](# "क.ख. च. छ.झ. विमलानी। घ. ङ. ट. ठ. ड. ढ. विविधानि।") च॥८॥**



**[तडागानि](# "क. ख. घ. ङ. च. छ. झ. ट. ठ. ड. सपद्मानि।") सहस्राणि सोदकानि [महान्ति](# "क. ख. घ. ङ. च. छ. झ. ट. ठ. ड. महागिरौ।") च।  
महागिरौ सरस्यश्च हंससारससेविताः॥९॥**

**तस्मिञ्जिखरिणां श्रेष्ठे पुण्यदाः [पापनाशिकाः](# "घ. ट. ठ. ड. ॰काः। वनानि विविधान्येव पु॰।")।  
विविधानि प्रशस्तानि पुष्पितानि वनानि च॥१०॥**

**नानावृक्षोपयुक्तानि [हरितानि](# "घ. ङ. छ. झ. ट. ठ. ड. ढ. ॰नि शुभानि च। किं।") समन्ततः।  
किंनराणां गणैश्चैव अप्सरोभिः समाकुलः॥११॥**

**गन्धर्वैश्वारणैः सिद्धैर्देववृन्दैः सुशोभितः।  
दिव्यवृक्षवनोपेतो [गङ्गापातैः](# "क. ख. ङ. च. छ. झ. ढ. दिव्यभागैः। ड. दिव्यभोगैः।") समाकुलः॥१२॥**

**\[[दिव्यगन्धैः](# "एतश्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") सुगन्धैश्च नानारत्नसमन्वितः।  
स्फाटिकाभिः शिलाभिश्च सर्वतः समलंकृतः॥१३॥**

**सूर्यतेजोमयो राजंस्तेजोभिश्च समाकुलः।  
चन्दनैश्चारुगन्धैश्च बकुलैर्नीलपुष्पकैः॥१४॥**

**नानापुष्पमयैर्वृतैः सर्वत्र समलंकृतः।  
पक्षिणां सुनिनादैश्च दिव्यानां मधुरायते॥१५॥**

**षट्पदानां निनादैश्च वृक्षैर्वै मधुरायते।  
कोकिलानां तु गीर्भिश्च ध्वनितः [सकलो](# "क. ख. ङ. च. ड. ढ. सवनो।") गिरिः॥**

**गणैः कोटिभिराकीर्ण तत्राऽऽस्ते [शिवमन्दिरम्](# "ङ. ड. ढ. म्। अंशुभिर्धवलं पुण्यं पुण्यराशिशि॰।")॥१६॥**

**स्वर्गाभिरमणं पुण्यं पुण्यदं [सुशिलोच्चयम्](# "ङ. छ. ढ. म्। सिंहैश्चगर्जमानैश्चशरभैः कुञ्जरैस्ततः।")।  
दिग्गजानां सुघोषैश्च शब्दितं च समन्ततः॥१७॥**

**नानामृगैः समाकीर्ण शाखामृगसमाकुलम्।  
मयूरकेकाघोषैश्च गुहासु च विनादितम्॥१८॥**

**कन्दरैर्लेपनैः कूटैः सानुभिश्च विराजितम्।  
नानाप्रस्त्रवणोपेतमौषधीभिर्विराजितम्॥१९॥**

**दिव्यं दिव्यगुणोपेतं पुण्यधामसमाकुलम्।  
सेवितं पुण्यलोकैश्च पुण्यराशिं महागिरिम्॥२०॥**

**पुलिन्द‌भिल्लकोलैश्च सेवितं पर्वतोत्तमम्।  
विकटैः शिखरैः कूटैरद्रिराजः प्रशोभते॥२१॥**

**अन्यैर्नानाविधैः पुष्पैः कौतुकैर्मङ्गलैः शुभैः।  
गङ्गोदकप्रपातैश्च महाशब्दं प्रशुश्रुवे॥२२॥**

**\[[शंकरस्य](# "एतश्चिह्नान्तर्गतः पाठो घ. ङ. छ. ट. ठ. ड. ढ. पुस्तकस्थः।") गृहंतात कैलासं गतवानहम्।  
तत्राऽऽश्चर्य मया दृष्टं यन्न दृष्टं कदा श्रुतम् \]॥२३॥**

**भ्रूयतामभिधास्यामि तात सर्व मयोदितम्।  
शिखर। द्गिरिराजस्य मेरोः पुण्यान्महोदयात्॥२४॥**

**हिमक्षीरसवर्णस्तु प्रवाहः पतते भुवि।  
गङ्गायाश्च महाभाग रंहसा भोगवार्जतः॥२५॥**

**कैलासस्य शिरः प्राप्य तत्र विस्तरतां गतः।  
दशयोजनविस्तीर्णस्तत्र गङ्गाहदो महान्॥**

**महातोयेन पुण्येन विमलेन विराजते॥२६॥**

**सर्वतोभद्रतां प्राप्तो महाहंसैः प्रशोभते।  
\[ [नामोच्चारेण](# "एतश्चिह्नान्तर्गतः पाठो घ. ङ. छ. झ. ट. ठ. ड. ढ. पुस्तकस्थः।") दिव्येन पुण्येन मधुरेण च॥२७॥**

**हंसास्तत्र [प्रकूजन्ति](# "ट. ड. प्रव्रजन्ति।") तेन स्रोतो विराजते।  
[तस्यैवाग्रे](# "ङ. छ. झ. ड. तस्यतीरे शि॰।") शिलायां हि कन्या चैका महामते॥२८॥**

**आसीना मुक्तकेशा तु रूपद्रविणशालिनी।  
[दिव्यरूपसुसंपन्ना](# "घ. ट. ड. 'श्ना सुबर्णा सर्वलक्षणा। दि०।")[सर्वलक्षणसंयुता](# "छ. ड. सगुणा सर्वलक्षणा। दि०। ङ. ढ. सगुणा दिव्यलक्षणा। दि।")॥२९॥**

**दिव्यालंकारसंभूषा सा च तत्र विराजते।  
न जाने गिरिराजस्य तनया वा महोदधेः॥३०॥**

**नो वाऽस्ति ब्रह्मणः पत्नी नो वा स्वाहा भविष्यति।  
इन्द्राणी वा महाभागा रोहिणी वा भविष्यति॥३१॥**

**[ईदृशी](# "क.स. च. 'शी रूपसंपत्तिर्युवतीनां न ड०।") न यमस्यापि युवती परिदृश्यते।  
अन्यासां च सुदिव्यानां नारीणां तात सर्वथा॥३२॥**

**यादृशं शीलसद्भावं गुणरूपं तु दृश्यते।  
अप्सरसां कदा नास्ति तादृशं रूपलक्षणम्॥३३॥**

**यादृशं तु मया दृष्टं तदङ्गे विश्वमोहनम्।  
शिलापदे समासीना दुःखेनापि समाकुला॥३४॥ **



**रुदते सुस्वरैर्वाला अनेकैः स्वजनैर्विना।  
अश्रूणि पतमानानि मुक्ताभानि बहूनि च॥३५॥**

**निर्मलानि पतन्त्यत्र स्रोतस्येव महामते।  
बिन्दवो मौक्तिकाभास्ते पतिता हि महोदके॥३६॥**

**तेभ्यो भवन्ति पद्मानि हृद्यानि सुरभीणि च।  
पद्मानि जज्ञिरे तेभ्यो नेत्राश्रुभ्यो महामते॥३७॥**

**गङ्गाम्भसि तरन्त्येव असंख्यातानि तानि तु।  
\[[पतितानि](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") सुहृद्यानि रंहसा यान्ति तानि तु \]॥३८॥**

**गङ्गाप्रवाहमध्ये तु इंसवृन्दैः समं पितः।  
\[ [भागीरथ्याः](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") प्रवाहस्तु तस्माच्चैव विनिर्गतः॥३९॥**

**कैलासशिखरं प्राप्य रत्नाख्यं चारुकन्दरम्।  
वर्तते तोयपूर्णस्तु योजनद्वयविस्तृतः॥४०॥**

**इंसवृन्दसमाकीर्णो जलपक्षिसमाकुलः।  
नानावर्णविशेषाणि सन्ति पद्मानि तत्र च॥४१॥**

**प्रवाहे निर्मले तात मुनिवृन्दनिषेविते।\]  
अश्रुभ्यो यानि जातानि [प्रभाते](# "ञ. प्रवाहे।") कमलानि च॥४२॥**

**गङ्गोदकश्रुतान्येव सौरभ्याणि महान्ति च।  
प्रभवन्ति प्रवाहे तु निर्मले जलपूरिते॥**

**\[\* [जलमध्ये](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") सुहंसैश्च जलपक्षिनिनादिते\]॥४३॥**

**सूत उवाच— **

**[रत्नाढ्ये](# "क. घ. ङ. च. छ. झ. ट. ठ. ड. ढ. रत्नाख्ये।") तु गिरौ [तस्मिन्रत्नेश्वरमहेश्वरः](# "छ. ॰स्मिन्वसते च म॰।")।  
देवदैत्यैः सुपूज्योऽपि तिष्ठत्येव तु सर्वदा॥४४॥**

**तत्र दृष्टो मया तात कश्चित्पुण्यमयो मुनिः।  
जटाभारसमाक्रान्तो [निर्वासा](# "क. ख. ङ. च. छ. झ. ड. ढ. निराशो।") दण्डधारकः॥४५॥**

**निराधारो निराहारस्तपसाऽतीव दुर्बलः।  
कुशाङ्गोऽप्यस्थिसंघातस्वन्मात्रेणैव चेष्टितः॥४६॥**

**भस्मनाऽऽकुलितान्येव तस्याङ्गानि महात्मनः।  
शुष्कपत्राणि भक्षेत शीर्णानि पतितानि च॥४७॥**

**\[[शिवभक्तः](# "एतश्चिह्नान्तर्गतः पाठः क. ख. ङ. च. छ. झ. ट. ठ. ड. ढ. पुस्तकस्थः।") समासीनो दुःखाधारो महातपाः।  
अश्रुभ्यो यानि जातानि पद्मानि सुहृद्यानि च\]॥४८॥**

**गङ्गातोयात्समानीय देवदेवं प्रपूजयेत्।  
रत्नेश्वरं महाभागो नृत्यगीतविशारदः॥४९॥**

**गायते नृत्यते तस्य द्वारस्थस्त्रिपुरद्विषः।  
तत्राऽऽगत्य स धर्मात्मा रोदते सुस्वरैरपि॥५०॥**

**एवं दृष्टं मया तात अपूर्व वदतां वर।  
कथयस्त्र प्रसादान्मे यदि त्वं वेत्सि कारणम्॥५१॥**

**सा का नारी महाभाग कस्मात्तत्र प्ररोदिति।  
कस्मात्सदैव पुरुषो देवमर्चेन्महेश्वरम्॥५२॥**

**तन्मे त्वं विस्तराद्ब्रूहि सर्वसंदेहकारणम्।  
एवमुक्तो महाप्राज्ञः कुञ्जलोऽपि सुतेन हि॥५३॥**

**कपिञ्जलेन प्रोवाच विस्तराच्छृण्वतो मुने॥५४॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थ एकाधिकशततमोऽध्यायः॥१०१॥  
**आदितः लोकानां समष्ट्यङ्काः—८०६६**  
——————————

**अथ व्यधिकशततमोऽध्यायः।**  
——————

कुञ्जल उवाच—

**सर्वं वत्स प्रवक्ष्यामि यत्त्वत्रयोक्तं ममाधुना।  
[भवयोर्वेदनं](# "ञ. ॰योस्तेजसा सा तु य॰।") यत्तु [यस्माज्जातं](# "ञ. 'ज्जाता द्वि॰।") द्विजोत्तम॥१॥**

**एकदा तु महादेवी पार्वती [पर्वतोत्तमे](# "क. ख. ङ. च. छ. झ. ड. ढ. प्रमदोत्तमा।")।  
क्रीडमाना महात्मानमीश्वरं वाक्यमब्रवीत्॥२॥**



**[ममोरसि](# "म. महोदय म॰।") महादेव महदेतत्सुदोहदम्।  
दर्शयस्व ममाग्रे त्वं काननं काननोत्तमम्॥३॥**

**महादेव उवाच—**

**एवमस्तु महादेवि नन्दनं देवसंकुलम्।  
दर्शयिष्यामि ते पुण्यं द्विजसिद्धनिषेवितम्॥४॥**

**एवमाभाष्य तां देवीं तया सह गणैस्ततः।  
जग्मतुर्वत्स तौ देवौ नन्दनं नवमेव तु॥५॥**

**सर्वाङ्गसुन्दरं [पुष्पमाल्याद्याभरणैर्युतम्।](# "ड. ॰म्। वेणुमा।")  
घण्टामालाभिसंयुक्तं [किङ्किणीजालमालिनम्](# "छ. झ. ॰म्। भ्रमरैः पुष्पवस्त्रैश्च मु॰।")॥६॥**

**वसनैः पद्मपुष्पैस्तु मुक्तामाल्यसुशोभितम्।  
हंसचन्द्रप्रतीकाशं वृषभं चारुलक्षणम्॥७॥**

**समारूढो महादेवो गणकोटिसमावृतः।  
नन्दिभृङ्गिमहाकालस्कन्दचण्डमनोहराः॥८॥**

**वीरभद्रो गणेशश्च पुष्पदन्तो जनेश्वरः।  
सुबलोऽतिबलो नाम मेघनादो [घटावहः](# "ड. घटेश्वरः।")॥९॥**

**घण्टाकर्णश्च कालिन्दः पुलिन्दो वीरबाहुकः।  
केशारिः किंकरो नाम चन्द्रहासः प्रजापतिः॥१०॥**

**एते चान्ये च बहवः सनकाद्यास्तपोधनाः।  
गणैश्च कोटिसंख्यातैः स शिवः परिवारितः॥११॥**

**नन्दनं वनमेवापि सेवितं देवकिंनरैः।  
प्रविवेश महादेवो गणैर्देव्या च सेवितः॥१२॥**

**दर्शयामास देवेशो गिरिजायै सुशोभितम्।  
नानापादपसंछर्म फलपुष्पसमाकुलम्॥१३॥**

**\[[दिव्यरम्भासमाकीर्ण](# "एतश्चिह्नान्तर्गतः पाठः क. ख. ङ..च. छ. घ. ड. ढ. पुस्तकस्थः।") पुष्पवद्भिश्च चम्पकैः।  
मल्लिकाभिः सुपुष्पाभिर्मालतीजालसंकुलम् \]॥१४॥**

**नित्यपुष्पितशाखाभिः [पादपैः](# "घ. ठ. ड. पाटलानां वनोत्तमम्।") शोभितं वनम्।  
राजमानं महावृक्षैश्चन्दनैश्वारुगन्धिभिः॥१५॥**

**देवदारुत्रनैर्जुष्टं लवङ्गैश्च समाकुलम्।  
\[[सरलैर्नारिकेलैश्च](# "एतश्चिह्नान्तर्गतः पाठः क. स्व. ङ. च. छ. झ. ड. ढ. पुस्तकस्थः।") तद्वत्पूगीफलद्रुमैः॥१६॥**

**खर्जूरपनसैर्दिव्यैः फलभारावनामितैः।  
परिमलोद्गारसंयुक्तैर्गुरुवृक्षसमाकुलम्॥\] **

**अग्नितेजःसमाभासैः सप्तपर्णैः सुपुष्पितैः॥१७॥**

**राजवृक्षैः कदम्बैश्च पुष्पशोभासमन्वितम्।  
जम्बुनिम्बमहावृक्षैर्मातुलिङ्गसमाकुलम्॥१८॥**

**नारङ्गः सिन्दुवारैश्च पिप्पलैः शालतिन्दुकैः।  
\[ [उदुम्बरैः](# "एतश्चिह्नान्तर्गतः पाठः क. ख. च. छ. झ. ड. पुस्तकस्थः।") कपित्थैश्च जम्बुपादपशोभितम्॥१९॥**

**[लकुचैः](# "ङ. ड. बकुलैः।") पुष्पसौगन्धैः [स्फुटनारैः](# "ख. ङ. च. छ. झ. ड. ॰नागैः सः।") समाकुलम्\]।  
चूतैश्च फलराजाद्यैर्नीलैश्चैव घनोपमैः॥२०॥**

**शोभितं नन्दनं पुण्यं शिवेन [परिद‌र्शितम्](# "क. ख. ङ. च ॰म्। नीलैः शालवनेर्दिव्यैस्तालानां तु वनैस्ततः। छ. झ. ड. ॰म्। तमालैस्तु विशालस्तैः शोभितं तपनोपमैः।")।  
शोभितं च द्रुमैश्चान्यैः सर्वैनीलवनोपमैः॥२१॥**

**सर्वकामफलोपेतैः [कल्याणफलदायकैः](# "ङ. छ. झ. ढ. कल्पनाद्रुपदा'।")।  
कल्पद्रुमैर्महापुण्यैः शोभितं नन्दनं वनम्॥२२॥**

**नानापक्षिनिनादैश्च संकुलं मधुरस्वनैः।  
कोकिलानां रुतैः [पुण्यैरुघुष्टं](# "क. ख. घ. ङ. च. छ. झ. ट. ठ.ड. ढ' ण्यैर्मधुरैर्मधु॰।") मधुकारिभिः॥२३॥**

**मकरन्दविलीनाभिभ्रमरीभिर्विराजितम्।  
नानावृक्षैः समाकीर्ण नानामृगगणाकुलम्॥२४॥**

**वृक्षेभ्यः पतितैः पुष्पैः सुगन्धैः पतितैर्भुवि।  
सा च भू राजते पुत्र पूजितेव सुगन्धिभिः॥२५॥**

**तत्र [वाप्यो](# "ड नद्यो।") महापुण्याः पद्मसौगन्धनिर्मलाः।  
तोयैस्ताः क्षुभिताः पुत्र हंसकारण्डवोषिताः॥२६॥**

**तडागैः सागरप्रख्यैस्तोयसौगन्ध्यपूजितैः।  
नन्दनं भाति सर्वत्र गणैरप्सरसां महत्॥२७॥**

**विमानैः कलशैः शुत्रैर्हेमदण्डैः सुशोभनैः।  
नन्दनं वनराजस्तु प्रासादैश्च [सुशोभितः](# "क.ख.ङ.च.छ.झ.ढ. सुधान्वितैः।")॥२८॥**

**यत्र तत्र प्रभात्येव किंनराणां महागणैः।  
\[ [गन्धर्वैरप्सरोभिश्च](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ पुस्तकस्थः।") सुरूपाभिर्द्विजोत्तम॥\]२९॥**



**देवतानां विनोदैश्च मुनिवृन्दैः सुयोगिभिः।  
सर्वत्र शोभते पुण्यं स्थानं तु नन्दनस्य च॥३०॥**

**एवं समालोक्य महानुभावो भवश्च देव्या सहितो महात्मा॥  
श्रीनन्दनं पुण्यवतां निवासं सुखाकरं शान्तिगुणोपपन्नम्॥३१॥**

**आदित्यतेजःसमतेजसां गणैः प्रभाति वै रश्मिभिर्जातरूपैः।  
पुष्पैः फलैः कामगुणोपपन्नैःकल्पद्रुमो नन्दनकाननेऽपि॥३२॥**

**एवंविधं पादपराजमेव समीक्ष्य देवी च शिवं बभाषे।  
अस्याभिधानं कथयस्व नाय सर्वस्य पुण्यस्य नगस्य पुण्यम्॥३३॥**

**शिव उवाच—**

**अस्य प्रतिष्ठा महती शुभाख्या देवेषु मुख्यो मधुसूदनश्च।  
नदीषु मुख्या सुरनिम्न्नगाऽपि विसृष्टिकर्ता च यथैव धाता॥३४॥**

**सुखावहानां तु यथैव चन्द्रो भूतेषु मुख्या च यथैव पृथ्वी।  
नगेन्द्रराजो हि यथा नगानां जलाशयेष्वेव यथा समुद्रः॥३५॥**

**महौषधीनामिव देवि चान्नंमहीधराणां हिमवान्यथैव।  
विद्यासु मध्ये च यथाऽऽत्मविद्या लोकेषु सर्वेषु यथा नरेन्द्रः॥३६॥**

**तथैत्र मुख्यस्तरुराज एष सर्वातिथिः सर्वपतेः श्रियोपमः।**

**पार्वत्युवाच—**

**गुणांश्च शंभो मम कीर्तयस्व वृक्षाधिपस्यापि शुभान्सुपुण्यान्॥३७॥**

**आकर्ण्य देवो वचनं बभाषे देव्यास्तु सर्व सुतरोहितस्य।  
यं यं तु कल्पयन्ति सुपुण्ययुक्ता देवोपमा देववराश्च देवि॥३८॥**

**तं तं हि वृक्षः प्रददाति तेभ्यः फलाद्रसानां स च वृक्ष एकः।**  
**तस्माच्च सर्वे प्रभवन्ति पुण्या दुष्प्राप्यमत्रैव तपोधिकास्ते॥३९॥**

**जीवाधिकं रत्नमयं सुदिव्यं देवास्तु भुञ्जन्ति महाप्रधानाः।  
शुश्राव देवी वचनं शिवस्य आश्चर्यभूतं मनसा विचिन्त्य॥४०॥**

**तस्यानुमत्या परिकल्पितं च स्त्रीभावरूपं सुगुणं सुरूपम्।  
सर्वाङ्गरूपं सुगुणं सुरूपं तस्मात्तदा सा गिरिजा प्रलेभे॥४१॥**

**विश्वस्य मोहाय [यथोपविष्टा](# "क. ख. च. ड. ॰पदिष्टा।") सहायरूपा मकरध्वजस्य।  
क्रीडानिधानं सुखसिद्धिरूपं सर्वाभिपन्ना [कमलायताक्षी](# "ञ. यथाश्रीः। प॰।")॥४२॥**

**पद्मानना पद्मकरा सुपद्मा चामीकरस्यापि यथा सुमूर्तिः।  
प्रभासु तद्वद्विमला सुतेजा लीलासुतेजाश्च सुकुश्चितास्ते॥४३॥**

**प्रलम्बकेशाः परिसूक्ष्मवद्धाः पुष्पैः सुगन्धैः परिलेपिताश्च।  
प्रबद्धकुन्ता दृढकेशबन्धैर्विभाति सा रूपवरेण बाला॥४४॥**

**सीमन्तमार्गे च मुक्ताफलानां माला विभात्येव यथा तरूणाम्।  
सीमन्तमूले तिलकं सुदेव्या यथोदितो दैत्यगुरुः सुतेजाः॥४५॥**



**भाले सुपद्मेमृगनाभिपद्मसमुत्थतेजःप्रकरैर्विभाति॥  
सीमन्तमूले तिलकस्य तेजः प्रकाशयेद्रूपश्रियं सुलोके॥४६॥**

**केशेषु मुक्ताफलके च भाले तस्याः सुशोभां विकरोति नित्यम्।  
यथा तु चन्द्रः परितो विभाति सुरम्यचेष्टेव विभाति तद्वत्॥४७॥**

**संपूर्णचन्द्रोऽपि यथा विभाति ज्योत्स्नानिपातेन हिमांशुतेजः।  
तस्यास्तु वक्त्रं परिभाति तद्वच्छोभाकरं विश्वविशारदं च॥४८॥**

**हिमांशुरेवापि कलङ्कयुक्तः संक्षीयते नित्यकलाविहीनः।  
संपूर्णमस्त्येव सदैव हृष्टं तस्यास्तु वक्त्रं परिनिष्कलङ्कम्॥४९॥**

**गन्धं विकाशं कमले स्वकीयं ततः समालोक्य सुखं न लेभे।  
पद्मानना सर्वगुणोपपन्ना मदीयभावैः परिनिर्मितेयम्॥५०॥**

**गन्धं स्वकीयं तु विपश्य पद्मं तस्या मुखाद्वाति जगत्समीरः।  
लज्जाभियुक्तं सहसा बभूव जलं समाश्रित्य सदैव तिष्ठति॥५१॥**

**[कतिमतिनियतबुद्ध्या](# "सर्वपुस्तकेषु च्छन्दोभङ्गोऽर्थासंगतिश्च।") सुधियो वदन्ति समदननृपतेः कोशं समुद्रकलाभिः।  
सुवरदशनरत्नैर्शस्यलीलाभियुक्ता अरुणअधरविम्बं शोभमानस्तु आस्यः॥५२॥**

**शुद्धा सुनासिका तस्याः सुकर्णौरत्नभूषितौ।  
हेमकान्तिसमोपेतौ कपोलौ दीप्तिसंयुतौ॥५३॥**

**रेखात्रयं प्रशोभेत ग्रीवायां परिसंस्थितम्।  
सौभाग्यसंपच्छृङ्गारैस्तिस्रो रेखा इहैव हि॥५४॥**

**सुस्तनौ कठिनौ पीनौ वर्तुलौ बिल्वसंनिभौ।  
तस्याः कन्दर्पकलशावभिषेकाय कल्पितौ॥**

**अंसावतीव शोभेते सुसमौ मानसान्वितौ॥५५॥**

**सुभुजौ वर्तुलौ [स्निग्धौ](# "क. ख. च. लक्ष्णौ।") सुवर्णों लक्षणान्वितौ।  
सुसमौ करपद्मौ तौ पद्मवर्णों सुशीतलौ॥५६॥**

**दिव्यलक्षणसंपन्नौ पद्मस्वस्तिकसंयुतौ।  
सरलाः पद्मसंयुक्ता अङ्गुल्यो नखसंयुताः॥५७॥**

**नखानि मणिभासीनि जलबिन्दुनिभानि च।  
पद्मगर्भप्रतिच्छन्नो वर्णस्तदङ्गसंभवः॥५८॥**

**पद्मगन्धा च सर्वाङ्गे पश्येव भाति भामिनी।  
सर्वलक्षणसंपन्ना नगकन्या सुशोभिता॥५९॥**

**रक्तोत्पलनिभौ पादौ [सुशक्तौ](# "क.ख. ङ.छ.झ. उत्तमं सुश्लक्षणौ।") चातिशोभनौ।  
रत्नज्योतिः समाकारा नखाः पादाग्रसंभवाः॥६०॥**

**यथोद्दिष्टं च शास्त्रेषु तथा चाङ्गे प्रदृश्यते।  
सर्वाभरणशोभाङ्गी हारकङ्कणनूपुरा॥६१॥**

**मेखलाकटिसूत्रेण काञ्चीनादेन राजते।  
नीलेन पट्टवस्त्रेण परां शोभां गता तु सा॥६२॥**

**कञ्चुकेनापि दिव्येन सुरक्तेन गुणान्विता।  
पार्वती कल्पिताद्भावारुणं प्राप्ता महोदयम्॥६३॥**

**कल्पद्रुमान्पुदं लेभे शंकरं वाक्यमब्रवीत्।  
यथोक्तं तु त्वया देव तथा दृष्टं वनं मया॥**

**यादृशं कथ्यते भावैस्तादृशं परिदृश्यते॥६४॥**

**सूत उवाच—**

**अथ सा चारुसर्वाङ्गी तयोः पार्श्वे समेत्य वै।  
पादाम्बुजंननामाथ सा भक्त्या उभयोर्मुदा॥६५॥**

**उवाच वचनं स्निग्धं तदृद्यं हारि च सा तदा।  
कस्मादृष्टा त्वया मातः कथयस्वात्र कारणम्॥६६॥**

**देव्युवाच—**

**वृक्षस्य कौतुकाद्भावान्मया वै प्रत्ययः कृतः।  
सद्यः प्राप्तं फलं भद्रे भवतीरूपसंपदा॥६७॥**



**अशोकसुन्दरीनाम्न्ना लोके ख्याति प्रयास्यसि।  
सर्वसौभाग्यसंपना मम पुत्री न संशयः॥६८॥**

**सोमवंशे तु विख्यातो यथा देवः पुरंदरः।  
नहुषो नाम राजेन्द्रस्तष नाथो भविष्यति॥६९॥**

**एवं दत्त्वा वरं तस्यै जगाम गिरिजा गिरिम्।**   
**कैलासं शंकरेणापि मुदा सा परयाऽन्विता॥७०॥**

इति श्रीमहापुरोण पाद्मे भूमिखण्डे वेनोपाख्याने गुरुतीर्थे व्यधिकशततमोऽध्यायः॥१०२॥  
**आदितः श्लोकानां समष्ट्यङ्काः—८१३६**

अथ त्र्यधिकशततमोऽध्यायः।

**कुञ्जल उवाच—**

**अशोकसुन्दरी जाता सर्वयोषिद्वरा तदा।  
रेमे तु नन्दने पुण्ये सर्वकामगुणान्विते॥१॥**

**सुरूपाभिः सुकन्याभिर्देवानां चारुहासिनि।  
सर्वान्भोगान्प्रभुञ्जाना गीतनृत्यविचक्षणा॥२॥**

**विप्रचित्तिसुतो हुण्डो रौद्रस्तीव्रश्च सर्वदा।  
स्वेच्छाचारो महाकामी नन्दनं प्रत्रिवेश ह॥३॥**

**अशोकसुन्दरीं दृष्ट्वा सर्वालंकारशोभिताम्।  
तस्यास्तु दर्शनादैत्यो विद्धः कामस्य मार्गणैः॥४॥**

**तामुवाच महाकायः का त्वं कस्यासि सुन्दरि।  
कस्मात्त्वत् कारणाच्चात्र ह्यागताऽसि वनोत्तमम्॥५॥**

**अशोकसुन्दर्युवाच—**

**शिवस्यापि सुपुण्यस्य सुताऽहं शृणु सांप्रतम्।  
स्वसाऽहं कार्तिकेयस्य जननी गिरिजा मम॥६॥**

**बालभावेन संप्राप्ता लीलया नन्दनं वनम्।  
भवान्को हि किमर्थ तु मामेवं परिपृच्छसि॥७॥**

**हुण्ड उवाच—**

**विप्रचित्तेः सुतश्चाहंगुणलक्षणसंयुतः।  
हुण्डेति नाम्न्ना विख्यातो बलवीर्यसमन्वितः॥**

**दैत्यानामप्यहं श्रेष्ठो मत्समो नास्ति [राक्षसः](# "घ. ट. ठ. ड. वीक्षकः।")॥८॥**

**देवेषु मर्त्यलोकेषु तपसा यशसा कुलैः।  
अन्येषु नागलोकेषु धनभाग्यैर्वरानने॥९॥**

**दर्शनाचे विशालाक्षि हतः कन्दर्पमार्गणैः।  
शरणं तेऽप्यहंप्राप्तः प्रसादसुमुखी भव॥**

**भवस्त्र वल्लभा भार्या मम प्राणसमा प्रिया॥१०॥**

**अशोकसुन्दर्युवाच—**

**धूयतामभिधास्यामि सर्वसंबन्धकारणम्।  
भवितव्या सुजातस्य लोके स्त्री पुरुषस्य हि। **

**भवितव्यस्तथा भर्ता स्त्रिया यः सदृशो गुणैः॥११॥**

**संसारे लोकमार्गोऽयं शृणु हुण्ड यथाविधि।  
अस्त्येव कारणं चात्र यथा ते न भवाम्यहम्॥१२॥**

**सुभार्या दैत्यराजेन्द्र शृणुष्व यतमानसः।  
तरुराजादहं जाता यदा काले महामते॥१३॥**

**शंभोर्भार्व सुसंगृह्यःपार्वत्या कल्पिताऽस्म्यहम्।  
देवस्यानुमतो देव्या सृष्टो भर्ता ममैव हि॥१४॥**

**सोमवंशे महाप्राज्ञः स धर्मात्मा भविष्यति।  
[जिष्णुर्जिष्णुसमो](# "क.ख. ङ. च. छ. झ. ड. ढ. व्णुर्विष्णुः।") वीर्ये तेजसा [पावकोपमः](# "क. ख. च. छ. ॰मः। धर्मज्ञः सत्यवाग्धीरस्त्यागे। ङ. झ. ड. ॰मः। धर्मङ्गः सत्यवान्धीरस्त्यागे।")॥१५॥**

**सर्वज्ञः सत्यसंधश्च त्यागे वैश्रवणोपमः।  
यज्वा दानपतिः सोऽपि रूपेण मन्मथोपमः॥१६॥**

**नहुषो नाम धर्मात्मा गुणशीलमहानिधिः।  
देव्या देवेन मे दत्तः ख्यातो भर्ता भविष्यति॥१७॥**



**यस्मात्सर्वगुणोपेतं पुत्रमाप्स्यामि सुन्दरम्।  
इन्द्रोपेन्द्रसमं लोके ययातिं जनवल्लभम्॥१८॥**

**लप्स्या[म्यहं](# "क. ख. ङ. च. छ. झ. ढ. हं रणे धीरं") हितं वीरं यस्माच्छम्भोः प्रसादतः।  
\[[अहं](# "एतश्चिह्नान्तर्गतः पाठः क. ख. ङ. च. छ. झ. ड. पुस्तकस्थः।") पतिव्रता वीर परभार्या विशेषतः। \]१९॥**

**अतस्त्वं सर्वदा हुण्ड त्यज भ्रान्तिमितो व्रज।  
प्रहस्यैवं बचो ब्रूते सोऽशोकसुन्दरीं प्रति॥२०॥**

**हुण्ड उवाच—**

**नैव युक्तं त्वया प्रोक्तं देव्या देवेन चैव हि।  
नहुषो नाम धर्मात्मा सोमवंशे भविष्यति॥२१॥**

**भवती वयसा ज्येष्ठा स कनिष्ठो न [युज्यते](# "एतदग्रे क. ख. घ. ङ. च. छ. झ. ट. ठ. ड. ढ. पुस्तकेषु 'बलेन वयसा युक्तो नहुषस्तु न युज्यते' इत्यर्धमधिकम्।")।  
कनिष्ठा स्त्री प्रशस्ता स्यात्पुरुषो न प्रशस्यते॥२२॥**

**कदा स पुरुषो भद्रे तव भर्ता भविष्यति।  
तारुण्यं यौवनं यावन्नशमेव प्रयास्यति॥२३॥ **

**यौवनस्य बलेनापि रूपवत्यः सदा स्त्रियः।  
पुरुषाणां वल्लभत्वं प्रयान्ति वरवार्णनि॥२४॥**

**तारुण्यं हि [महामूल्यं](# "ग. घ. च. छ. ज. झ. ञ. ट. ठ. ड. महामूलं।") युवतीनां वरानने।  
तस्याऽऽधारेण भुञ्जन्ति भोगान्कामान्मनोनुगान्॥२५॥**

**कदा सोऽभ्येष्यते भद्र आयुपुत्रः शृणुष्व मे।  
यौवनं वर्ततेऽद्यैव वृथा चैव भविष्यति॥२६॥**

**गर्भत्वं च शिशुत्वं च कौमारं च निशामय।  
कदा स यौवनोपेतस्तव योग्यो भविष्यति॥२७॥**

**यौवनस्य प्रलोभेन पिवस्व मधुमाधवीम्।  
मया सह विशालाक्षि रमस्व त्वं सुखेन वै॥२८॥**

**हुण्डस्य वचनं श्रुत्वा शिवस्य तनया पुनः।  
उवाच दानवेन्द्रं सा साधो तन्न भविष्यति॥२९॥**

**अष्टाविंशतिके प्राप्ते द्वापराख्ये युगे तदा।  
शेषावतारो धर्मात्मा वसुदेवसुतो बलः॥३०॥**

**रैवतस्य सुतां भार्या दिव्यां चैव करिष्यति।  
साऽपि जाता महाभागा कृताख्ये हि युगोत्तमे॥३१॥**

**युगत्रयप्रमाणेन सा हि ज्येष्ठा बलादपि।  
बलस्यापि प्रिया जाता रेवती प्राणसंमिता॥३२॥**

**भविष्यद्वापरे प्राप्त इह सा तु भविष्यति।  
मायावती पुरा जाता गन्धर्वतनया वरा॥३३॥**

**अपहृत्य निहत्यैव शंबरो दानवोत्तमः।  
तस्या भर्ता समाख्यातो माधवस्य सुतो बली॥३४॥**

**प्रद्युम्न्नो नाम वीरेशो यादवेन्द्रस्य नन्दनः।  
तस्मिन्युगे भविष्ये च भाव्यं पृष्टं पुरातनैः॥३५॥**

**व्यासादिभिर्महाभागैर्शानवद्भिर्महात्मभिः।  
एवं हि दृश्यते दैत्य वाक्यं देव्या तदोदितम्॥३६॥**

**मां प्रत्युक्तं यथा धात्र्या पुच्या हिमवतस्तदा।  
त्वं तु लोभेन कामेन लुब्धो वदसि दुष्कृतम्॥३७॥**

**किल्विषेण समायुक्तं वेदशास्त्रविवर्जितम्।  
यद्यस्य दृष्टमेवास्ति शुभं वाऽप्यशुभं यथा॥३८॥**

**पूर्वकर्मानुसारेण तद्भविष्यति तस्य च।  
\[[देवानां](# "एतश्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") ब्राह्मणानां च वदने यत्सुभाषितम्॥३९॥**

**निःसरेद्यदि सत्यं तदन्यथा नैव जायते।  
मद्भाग्यादेवमाज्ञातं नहुषस्यापि तस्य च। \] **

**समायोगं विचार्यैव देव्या प्रोक्तं शिवेन च॥४०॥**

**एवं ज्ञात्वा शमं गच्छ त्यज भ्रान्ति मनः स्थिताम्।  
नैव शक्तो भवान्दैत्य मनो मे चालितुं ध्रुवम्॥४१॥**

**पतिव्रतादृढं चित्तं कः प्रचालयितुं विभुः।  
महाशापेन योक्ष्यामि इतो गच्छ महासुर॥४२॥**

**एवमाकर्ण्य तद्वाक्यं हुण्डो वै दानवो बली।  
मनसा चिन्तयामास कर्थ भार्या [भवेदियम्](# " ड. ॰म्। तस्माभिष्क्रम्य वेगेन तस्मात्स्थानाद्विहाय ताम्। अन्यस्मिन्दिवसे प्राप्ते मायां कृत्वा तमोमयोम्। दिव्यं मायामयं रूपं कृत्वा नार्यास्तु दानवः। हा॰।")॥४३॥**

**विचिन्त्य हुण्डो मायावी अन्तर्धानं समागतः।  
मायया कन्यकारूपो बभूव मम नन्दन॥४४॥**

**सा कन्याऽपि वरारोहा मायारूपाऽगमत्ततः।  
हास्यलीलासमायुक्ता यत्राऽऽस्ते भवनन्दिनी॥४५॥**



**उवाच वाक्यं स्निग्धेव अशोकसुन्दरीं प्रति।  
काऽसि कस्यासि सुभगे तिष्ठासि त्वं तपोवने॥४६॥**

**किमर्थे क्रियते बाले कामशोषणकं तपः।  
तन्ममाऽऽचक्ष्व सुभगे किं निमित्तं सुदुष्करम्॥४७॥**

**तनिशम्य शुभं वाक्यं दानवेनापि भाषितम्।  
मायारूपेण च्छभेन साभिलाषेण सत्वरम्॥४८॥**

**आत्मसृष्टिसुवृत्तान्तं प्रवृत्तं तु यथा पुरा।  
तपसः कारणं सर्व समाचष्टे सुदुःखिता॥४९॥**

**उपप्लवं तु तस्यापि दानवस्य दुरात्मनः।  
मायारूपं न जानाति सौहृदात्कथितं तया॥५०॥**

**हुण्ड उवाच—**

**साधुव्रताऽसि हे देवि सम्यग्व्रतपरायणा।  
साधुशीलसमाचारा सोवाचाशोकसुन्दरीम्॥**

**अहं पतिव्रता भद्रे पतिव्रतपरायणा॥५१॥**

**तपश्चरामि सुभगे भर्तुरर्थे महासती।  
मम भर्ता इतस्तेन हुण्डेनापि वरात्मना **

**तस्य नाशाय वै घोरं तपस्यामि महत्तपः॥५२॥**

**एहि मे स्वाश्रमे पुण्ये गङ्गातीरे वसाम्यहम्।  
अन्यैर्मनोहरैर्वाक्यैरुक्ता प्रत्ययकारकैः॥५३॥**

**हुण्डेन सखिभावेन मोहिता शिवनन्दिनी।  
समाकृष्टा सुवेगेन [महामोहेन](# "क. ख. ङ. च. ड. ढ. मायामोहेन") मोहिता॥५४॥**

**नीता चाऽऽत्मगृहं दिव्यमनौपम्यं सुशोभनम्।  
मेरोः सुशिखरे पुत्र वैडूर्याख्यं पुरोत्तमम्॥५५॥**

**स्वस्त्रीवर्गगणोपेतं काञ्चनाख्यं सदा शुभम्।  
तुङ्गप्रासादसंबाधैः कलशैर्दण्डचामरैः॥५६॥**

**नानावृक्षसमोपेतैर्वनैर्नीलैर्घनोपमैः।  
वापीकूपतडागैश्च नदीभिस्तु जलाशयैः॥५७॥**

**शोभमानं महारत्नैः प्राकारैर्हेमसंयुतैः।  
सर्वकामसमृद्धाथैः पूर्ण दैत्यग्गृहैस्तथा॥५८॥**

**ददृशे सा पुरं रम्यमशोकसुन्दरी तदा।  
कस्य देवस्य संस्थानं कथयस्व सखे मम॥५९॥**

**सोवाच दानवेन्द्रस्य पूर्व दृष्टस्य वै त्वया।  
हुण्डस्य स्थानमेतद्धि सोऽहं दानवपुंगवः॥६०॥**

**मया त्वं तु समानीता मायया चात्र भामिनि।  
\[[तामाभाष्य](# " एतश्चिह्नान्तर्गतः पाठश्छपुस्तकस्थः।") गृहं नीता शातकौम्भं सुशोभनम्॥६१॥**

**नानावेश्मैः समाजुष्टं कैलासशिखरोपमम्\]।  
निवेश्य सुन्दरीं तत्र दोलायां कामपीडितः॥६२॥**

**पुनः स्वरूपी दैत्येन्द्रः कामबाणप्रपीडितः।  
करसंपुटमाबध्य उवाच वचनं तदा॥६३॥**

**यं यं त्वं वाञ्छसे भद्रे तं तं दद्मि न संशयः।  
भज मां त्वं विशालाक्षि भजन्तं कामपीडितम्॥६४॥**

**अशोकसुन्दर्युवाच—**

**नैव चालयितुं शक्या भवता दानवेश्वर।  
[मनसाऽपि](# "छ. ॰नसो नैव संधानं म॰।") न वै धार्या मम मोहं समागतम्॥(?)६५॥**

**भवादृशैर्महापापैर्देवैर्वा दानवाधम।  
दुष्प्राप्याऽहं न [संदेह](# "ङ. छ. ढ. ॰देहो मा वदस्व पु॰।") एवं प्राह पुनः पुनः॥६६॥**

**स्कन्दानुजा सा तपसाऽभियुक्ता जाज्वल्यमाना महता रुषाच।**  
**संहर्तुकामा परिदानवं तं कालस्य जिह्वेव यथा स्फुरन्ती॥६७॥**

**सा प्रोवाच पुनर्देवी तमेवं दानवाधमम्।  
उग्रं कर्म कृतं पाप आत्मनाशनहेतवे॥६८॥**

**आत्मनाशाय नाशाय स्वजनस्यास्य वै त्वया।  
स्वगृहं प्रापिता दीप्ता सुशिखा कृष्णवर्त्मनः॥६९॥**

**[यथाऽशुभः](# "झ. ॰था च कुर्कुटः पक्षा सर्वलोकेऽप्यमङ्गलः।गृ।") कूटपक्षी सर्वशोकैः समुद्गतः।  
गृहं स प्रविशेद्यस्य तस्य नाशो भवे‌ध्रुवम्॥७०॥**

**स्वजनस्य च सर्वस्य धनस्य च कुलस्य च।  
स द्विजो नाशमिच्छेत विशत्येवं यदा गृहम्॥७१॥**

**तथा तेऽहं गृहं प्राप्ता तव नाशं समीहती।  
जीवं कुलं धनं धान्यं पुत्रपौत्रादिकं [तथा](# "क. ख. ङ. च. छ. ढ. तव।")॥७२॥**



**पुत्राणां धनधान्यस्य ते वंशस्य च सांप्रतम्।  
सर्वे ते नाशयित्वाऽहं यास्यामि च न संशयः॥७३॥**

**यथा त्वयाऽहमानीता चरन्ती परमं तपः।  
पतिकामा प्रवाञ्छन्ती नहुषं चाऽऽयुनन्दनम्॥७४॥**

**तथा त्वां मम भर्ता हि नाशयिष्यति दानव।  
[मन्निमित्त](# "ङ. छ. तन्निमित्त।") उपायोऽयं दृष्टो देवेन वै पुरा॥७५॥**

**सत्येयं लौकिकी गाथा यां गायन्ति विदो जनाः।  
प्रत्यक्षं दृश्यते लोके न विन्दन्ति कुबुद्धयः॥७६॥**

**यत्र येन प्रभोक्तव्यं यस्माद्दुःखसुखादिकम्।  
सत्यं च भुज्यते तत्र तस्मादेव न संशयः॥७७॥**

**कर्मणोऽस्य फलं भुङ्क्ष्व स्वकीयस्य महीतले।  
यास्यसे निरयं स्थानं परदाराभिमर्शनात्॥७८॥**

**सुतीक्ष्णं हि सुधारे तु सुखङ्गं च विघट्टति।  
अङ्गुल्यग्रेण कोपाय तथा मां विद्धि सांप्रतम्॥७९॥**

**सिंहस्य संमुखं गत्वा क्रुद्धस्य गर्जितस्य [वा](# "ग. घ. झ. ट. ठ. ड. वा। कौतुकान्मृगकोपेन साहसात्कर्तुमिच्छति। सः।")।  
को लुनाति मुखात्केशान्साहसाकारसंयुतः॥८०॥**

**सत्याचारां दमोपेतां नियतां तपसि स्थिताम्।  
निधनं चेच्छते सद्यो यो वै मां भोक्तुमिच्छति॥८१॥**

**स मणि कृष्णसर्पस्य जीवमानस्य सांप्रतम्।  
ग्रहीतुमिच्छत्येवापि यथा कालेन प्रेषितः॥८२॥**

**भवांस्तु प्रेषितो मूढ कालेन [काममोहितः](# "ग. घ. झ. ट. ठ. ड. वा। कौतुकान्मृगकोपेन साहसात्कर्तुमिच्छति। सः।")।  
तदा त ईदृशी जाता कुमतिः किं न पश्यसि॥८३॥**

**ऋते तु आयुपुत्रेण समालोकयते हि कः।  
अन्यो हि निधनं याति मम गात्रावलोकनात्॥८४॥**

**एवमाभाष्य तं दुष्टं गङ्गातीरं गता सती।  
सशोका दुःखसंविग्ना नियता नियमान्विता॥८५॥**

**पूर्वमाचरितं घोरं पतिकामनया तपः।  
तव नाशार्थमद्याहं चरिष्ये दारुणं तपः॥८६॥**

**यदा त्वां निहतं दुष्ट नहुषेण महात्मना।  
निशितैर्वज्रसंकाशैर्वाणैराशीविषोपमैः॥८७॥**

**रणे निपतितं पाप मुक्तकेशं सलोहितम्।  
[गतोत्साहं](# "ड. ढ. गतासुं च प्र॰। छ. गत्ताशं च प्र॰।") प्रद्रक्ष्यामि तदा यास्याम्यहं पतिम्॥८८॥**

**एवं सुनियमं कृत्वा गङ्गातीरे अनुत्तमे।  
संस्थिता हुण्डनाशाय [निश्चिता](# "क. ख. ङ. च. छ. झ. ड. ढ. निखला।") शिवनन्दिनी॥८९॥**

**बह्नेर्यथा दीप्तिमती शिखोज्ज्वला तेजोभियुक्ता प्रदहेत्सुलोकान्॥  
क्रोधेन दीप्ता विबुधेशपुत्रिका गङ्गातटे वुश्चरमाचरत्तपः॥९०॥**

**कुञ्जल उवाच—**

**एवमुक्त्वा महाभागा शिवस्य तनया गता।  
गङ्गाम्भसि ततः स्नात्वा सुपुरे काञ्चनाह्वये॥९१॥**

**तपश्चचार तन्वङ्गी हुण्डस्य वधहेतवे।  
अशोकसुन्दरी बाला सत्येन च समन्विता॥८२॥**

**हुण्डोऽपि दुःखितो जात [आत्मना](# "ड. आपद्युक्तेन श्चे।") पापचेतसा।  
चिन्तयामास संतप्तो श्वतीव [वचनानलैः](# "क. ख. मदनानकैः।")॥९३॥**

**समाहूय अमात्यं तं कम्पनाख्यमथाब्रवीत्।  
समाचष्टे प्रवृत्तान्तं तस्याः शापोद्भवं महत्॥९४॥**

**शप्तो वशोकसुन्दर्या शिवस्यापि सुकन्यया।  
नहुषस्यापि मे भर्तुस्त्वं तु हस्तान्मरिष्यासि॥९५॥**

**[नैव](# "ङ. छ. झ. ड. ॰वजातस्त्वसौ।") स्यात्तुह्यसौ गर्भ आयोर्भार्या न गुर्विणी।  
यथा तु स्यादलीकस्तु तस्याः शापस्तथा कुरु॥९६॥**

**कम्पन उवाच—**

**अपहृत्य प्रियां तस्य आयोश्चापि समानय।  
अनेनापि प्रकारेण तव शत्रुर्न जायते॥९७॥**

**\[[नो](# "एतश्चिह्नान्तर्गतः पाठः छ. पुस्तकस्थः।") वा प्रपातयस्व त्वं गर्भ तस्याः प्रभीषणैः।  
अनेनापि प्रभावेण तव शत्रुर्न जायते\]॥९८॥**

**जन्मकालं प्रतीक्षस्व नहुषस्य दुरात्मनः।  
अपहृत्य समानीय जहि त्वं पापचेतनम्॥९९॥**

**एवं संमन्त्र्य तेनापि कम्पनेन स दानवः।**  
**अभूत्स चोद्यमी ह्वैवं नहुषस्य प्रणाशने॥१००॥**



**विष्णुरुवाच—**

**[एलपुत्रो](# "क. ख. ङ. च. झ. ड. ढ. तुङ्गपुत्रो।") महाभाग आयुर्नाम क्षितीश्वरः।  
सार्वभौमः स धर्मात्मा सत्यधर्मपरायणः॥१०१॥**

**इन्द्रोपेन्द्रसमो राजा तपसा यशसा बलैः।  
दानयज्ञैः सुपुण्यैश्च सत्येन नियमेन च॥१०२॥**

**एकच्छत्रेण वै राज्यं चक्रे भूपतिसत्तमः।  
पृथिव्यां [सर्वधर्मज्ञः](# "घ. ट. ठ. ड. ढ. सत्यधर्मज्ञः।") सोमवंशस्य भूषणम्॥१०३॥**

**पुत्रं न विन्दते राजा तेन दुःखी व्यजायत।  
चिन्तयामास धर्मात्मा कथं मे जायते सुतः॥१०४॥**

**इति चिन्तां समापेद आयुश्च पृथिवीपतिः।  
पुत्रार्थ परमं यत्नमकरोत्सुसमाहितः॥१०५॥**

**अत्रिपुत्रो महात्मा वै दत्तात्रेयो द्विजोत्तमः।  
क्रीडमानः स्त्रिया सार्ध \[[मदिरारुणलोचनः](# "एतश्चिह्नान्तर्गतः पाठो ङ. छ. ड ढ. पुस्तकस्थः।")॥१०६॥**

**वारुण्या मत्तधर्मात्मा स्त्रीवृन्देन समावृतः।  
अङ्के युवतिमाधाय\] सर्वयोषिद्वरां शुभाम्॥१०७॥**

**गायते नृत्यते विप्रः सुरां च पिवते भृशम्।  
विना यज्ञोपवीतेन महायोगीश्वरोत्तमः॥१०८॥**

**पुष्पमालाभिर्दिव्याभिर्मुक्ताहारपरिच्छदैः।  
चन्दनागुरुदिग्धाङ्गो राजमानो मुनीश्वरः॥१०९॥**

**तस्याऽऽश्रमं नृपो गत्वा तं दृष्ट्वा द्विजसत्तमम्।  
प्रणाममकरोन्मूर्धा दण्डवत्सुसमाहितः॥११०॥**

**अत्रिपुत्रः स [धर्मात्मा](# "क. ख. घ. च. छ. झ. ट. ठ. ढ. योगीन्द्रः।") समालोक्य नृपोत्तमम्।  
आगतं पुरतो भक्त्या [अथ](# "क. ख. घ. ङ. च. छ. झ. ट. ठ. ड. ढ. अवज्ञाय ततः स्थि।") ध्यानं समास्थितः॥१११॥**

**एवं वर्षशतं प्राप्तं तस्य भूपस्य सत्तम।  
निश्चलत्वं परिज्ञाय मानसं भक्तितत्परम्॥११२॥**

**\[[समाहूय](# "एतश्चिह्नान्तर्गतः पाठः क. ख. ङः. च. ड. ढ. पुस्तकस्थः।") समाचष्टे किमर्थ क्लिश्यसे नृप।  
ब्रह्माचारेण हीनोऽस्मि ब्रह्मत्वं नास्ति मे कदा॥११३॥**

**सुरामांसप्रलुब्धोऽस्मि स्त्रिया सक्तः सदैव हि।  
वरदाने न मे शक्तिरन्यं शुश्रूष ब्राह्मणम्॥११४॥**

**आयुरुवाच—**

**भवादृशो महाभाग नास्ति ब्राह्मणसत्तमः।  
सर्वकामप्रदाता वै त्रैलोक्ये परमेश्वरः\]॥११५॥**

**अत्रिवंशे महाभाग गोविन्दस्त्वं सुरोत्तम।  
ब्राह्मणस्यैव रूपेण भवान्वै गरुडध्वजः॥११६॥**

**नमोऽस्तु देवदेवेश नमोऽस्तु परमेश्वर।  
त्वामहं शरणं प्राप्तः शरणागतवत्सल॥११७॥**

**उद्धरस्व हृषीकेश मायां कृत्वा प्रतिष्ठसि।  
[विश्वस्थानां](# "घ. ङ. छ. ट. ठ. ढ. ॰श्वस्यास्य प्रथातारं भवन्तं वि॰।") प्रजानां च विद्वांसं विश्वनायकम्॥११८॥**

**जानाम्यहं जगन्नाथं भवन्तं मधुसूदनम्।  
मां रक्ष शरणं प्राप्तं विश्वरूप नमोऽस्तु ते॥११९॥**

**कुञ्जल उवाच—**

**गते बहुतिथे काले दत्तात्रेयो नृपोत्तमम्।  
उवाच [मत्तरूपेण](# "ञ. मत्पूजनेन।") कुरु त्वं वचनं मम॥१२०॥**

**कपालेन सुरां देहि [बहुलं](# "क. ख. घ. छ. च. छ. झ. ड. पाचितं। ट. पवित्रं।") मांसभोजनम्।  
एवमाकर्ण्य तद्वाक्यं स चाऽऽयुः पृथिवीपतिः॥१२१॥**

**[उत्सुकस्तु](# "ड उद्धतेन क॰।") कपालेन सुरामाहृत्य वेगवान्।  
पलं [सुविपुलं](# "क. ख. घ. ङ. च. छ. झ. ट. ठ. ड. ढ. सुपाचितं।") चैव च्छित्वा हस्तेन सत्वरम्॥१२२॥**

**नृपेन्द्रः प्रददौ तस्मै दत्तात्रेयाय पुत्रक।  
अथ प्रसन्नचेताश्च संजातो मुनिपुंगवः॥१२३॥**

**दृष्ट्वा भक्ति प्रभावं च गुरुशुश्रूषणं [तथा](# "ङ. छ. ढ. परम्।")।  
समुवाच नृपेन्द्रं तमायुं [प्रणतमानसम्](# "क. ख. घ. ङ. च. छ. झ. ट. ठ. ड. ढ. प्रणतमादृतम्।")॥१२४॥**

**बरं वरय भद्रं ते दुर्लभं भुवि भूपते।  
सर्वमेव प्रदास्यामि यं यमिच्छसि सांगतम्॥१२५॥**

**राजोवाच—**

**भवान्दाता वरं [सत्यमिच्छया](# "क. ख. घ. ङ. च. छ. झ. ट. ठ. ड. ढ.सत्यंकृपया।") मुनिसत्तम।  
पुत्रं देहि गुणोपेतं सर्वज्ञंगुणसांप्रतम्॥१२६॥**



**[देवतीर्थार्चनकरमजेयं](# "क. ख. घ च. छ. झ. ट. ठ. देववीर्य सुदेवं च श्ह्यजेयं देवदा। ङ ढ. देववीर्य सुतेजं च ह्यजेयं देवदा। ड. देववीर्य सुदेवं च ह्यजेयं दैत्यदा॰। ") [देवदानवैः](# "क. ख. घ. ङ. च. छ. झ. ट. ठ. ढ. वैः। क्षत्रियै राक्षसैर्घोरैर्गन्धर्वैः किं॰। ड.॰वैः। क्षत्रिये राक्षसैर्वीरैर्गन्धर्वैः किं।")।  
राक्षसैर्दानवैधौरैः क्षत्रियैः किंनरैस्तथा॥१२७॥**

**देवब्राह्मणसंभक्तः प्रजापालो विशेषतः।  
यज्वा [दीनगतिः](# "क. ख. घ. ङ. च. छ. झ. ड. ढ. दानपतिः।") शूरः शरणागतवत्सलः॥१२८॥**

**दाता भोक्ता [महात्मा](# "क. ख. घ. ङ. च. छ. झ. ट. ठ. ड. ढ. ॰हात्यागी वे॰।") च वेदशास्त्रेषु पारगः।  
धनुर्वेदेषु निष्णातः शास्त्रेषु च परायणः॥१२९॥**

**अनाहतमतिर्धीरः संग्रामेष्वपराजितः।  
एवंगुणः सुरूपश्च यस्माद्वंशः प्रजायते॥१३०॥**

**देहि पुत्रं महाभाग मम [वंशप्रभाकरम्](# "क. ख. घ. ङ. च. छ. झ. ट. ठ. ड. ढ. ॰प्रधारकम्।")।  
यदि वाऽपि वरो देयस्त्वया मे [स्वेच्छया](# "क. ख. घ. ङ. च. छ. झ. ट. ठ. ड. ढ. कृपया।") विभो॥१३१॥**

**दत्तात्रेय उवाच—**

**एवमस्तु महाराज तव पुत्रो भविष्यति।  
[तव](# "क. ख. घ. ङ. च. छ. झ. ट. ठ. ड. ढ. गृहे।") वंशकरः पुण्यः सर्वजीवदयापरः॥१३२॥**

**एभिर्गुणैस्तु संयुक्तो वैष्णवांशेन संयुतः।  
राजा च सार्वभौमश्च इन्द्रतुल्यो नरेश्वरः॥१३३॥**

**एवं खलु वरं दत्त्वा ददौ फलमनुत्तमम्।  
नृपमाह महायोगी स्वभार्यायै प्रदीयताम्॥१३४॥**

**एवमुक्त्वा विसृज्यैव [तमायु](# "क. ख. ङ. च. ॰युं प्रणतं पुरः। आ॰। घ. ट. ठ. ड. ॰युं प्रणतं पुनः।आ॰")पृथिवीपतिम्।  
आशीभिरभिनन्यैव ह्यन्तर्धानं चकार ह॥१३५॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे त्र्यधिकशततमोऽध्यायः॥१०३॥  
**आदितः श्लोकानां समष्ट्यङ्काः—८२७०  
———————**

**अथ चतुरधिकशततमोऽध्यायः।**  
**———————**

**कुञ्जल उवाच—**

**गते तस्मिन्महाभागे दत्तात्रेये महामुनौ।  
आजगाम [महाराजः](# "य. ख. च. छ. झ. ट. ठ. ड. ॰जः स आयुः स्वपु॰।")शक्रप्रस्थपुरं प्रति॥१॥**

**इन्दुमत्या गृहं हृष्टः प्रविवेश श्रियाऽन्वितम्।  
[सर्वकामसमृद्धॉर्थ](# "क. ख. घ. ङ. च. छ. झ. ट. ठ. ड. ढ. ॰द्धार्थमिन्द्रस्य भ॰।") कुबेरभवनोपमम्॥२॥**

**चक्रे राज्यं स मेधावी यथा स्वर्ग पुरंदरः।  
स्वर्भानुसुतया सार्थमिन्दुमत्या द्विजोत्तम॥३॥**

**सा च इन्दुमती राज्ञी गर्भमाप फलाशनात्।  
दत्तात्रेयस्य वचनाद्दिव्यतेजःसमन्वितम्॥४॥**

**इन्दुमत्या महाभाग स्वप्नं दृष्टमनुत्तमम्।  
रात्रौ देवान्वितं तावद्धहुमङ्गलदायकम्॥५॥**

**गृहान्तरे विशन्तं च पुरुषं सूर्यसंनिभम्।  
मुक्तामालान्वितं विप्रं श्वेतवस्त्रेण शोभितम्॥६॥**

**श्वेतपुष्पकृता माला तस्य कण्ठे विराजते।  
सर्वाभरणशोभाङ्गो दिव्यगन्धानुलेपनः॥७॥**

**चतुर्भुजः शङ्खपाणिर्गदाचक्रासिधारकः।  
छत्रेण ध्रियमाणेन चन्द्रबिम्बानुकारिणा॥८॥**

**शोभमानो महातेजा दिव्याभरणभूषितः।  
हारकङ्कणकेयूरैर्नूपुराभ्यां विराजितः॥९॥**

**चन्द्रबिम्बानुकाराभ्यां कुण्डलाभ्यां विराजितः।  
एवंविधो महाप्राज्ञः कश्चित्पुमान्समागतः॥१०॥**

**इन्दुमतीं समाहूय स्त्रापिता पयसा तदा।  
शङ्केन क्षीरपूर्णेन हंसवर्णेन भामिनी (म्)॥११**

**रत्नकाञ्चनबद्धेन संपूर्णेन पुनः पुनः।  
श्वेतं नागंसुरूपं च सहस्रशिरसं वरम्॥१२**

**महामणिसुसंदीप्तं ज्वालामालासमाकुलम्।  
क्षिप्तं तेन [मुखप्रान्ते](# "क. ख. घ. च. झ. ठ. ड. सुस्वप्नान्ते।") दत्तं मुक्ताफलं पुनः॥१३॥**

———————————————————————————————————————————————————

१ क. ख. घ च. छ. झ. ट. ठ. देववीर्य सुदेवं च श्ह्यजेयं देवदा। ङ ढ. देववीर्य सुतेजं च ह्यजेयं देवदा। ड. देववीर्य सुदेवं च ह्यजेयं दैत्यदा॰।

२ क. ख. घ. ङ. च. छ. झ. ट. ठ. ढ. वैः। क्षत्रियै राक्षसैर्घोरैर्गन्धर्वैः किं॰। ड.॰वैः। क्षत्रिये राक्षसैर्वीरैर्गन्धर्वैः किं।  
३ क. ख. घ. ङ. च. छ. झ. ड. ढ. दानपतिः।  
४ क. ख. घ. ङ. च. छ. झ. ट. ठ. ड. ढ. ॰हात्यागी वे॰।  
५क. ख. घ. ङ. च. छ. झ. ट. ठ. ड. ढ. ॰प्रधारकम्।  
६क. ख. घ. ङ. च. छ. झ. ट. ठ. ड. ढ. कृपया।  
७ क. ख. घ. ङ. च. छ. झ. ट. ठ. ड. ढ. गृहे।  
८ क. ख. ङ. च. ॰युं प्रणतं पुरः। आ॰। घ. ट. ठ. ड. ॰युं प्रणतंपुनः।आ॰  
९ य. ख. च. छ. झ. ट. ठ. ड. ॰जः स आयुः स्वपु॰।  
१०क. ख. घ. ङ. च. छ. झ. ट. ठ. ड. ढ. ॰द्धार्थमिन्द्रस्य भ॰।

११ क. ख. घ. च. झ. ठ. ड. सुस्वप्नान्ते।



**कण्ठे तस्याः स देवेश इन्दुमत्या महायशाः।  
हस्ते पन्नं ततो दत्त्वा स्वस्थानं प्रति जग्मिवान्॥१४॥**

**एवंविधं महास्वप्नं सा तु दृष्ट्वा सुतोत्तम।  
समाचष्टे महाभागा तमायुं भूपतिंपतिम्॥१५॥**

**समाकर्ण्य महाराजश्चिन्तयामास वै पुनः।  
समाहूय गुरुं पश्चात्कथितं स्वप्नयुत्तमम्॥**

**शौनकं सुमहाभागं सर्वज्ञं ज्ञानिनां वरम्॥१६॥**

**राजोवाच— **

**अद्य रात्रौ महाभाग मम पत्न्या द्विजोत्तम।  
विप्रो गेहं विशन्दृष्टः किमिदं स्वप्नकारणम्॥१७॥**

**शौनक उवाच— **

**वरो दत्तस्तु ते पूर्वं दत्तात्रयेणे धीमता।  
आदिष्टं च फलं राज्ञ्यां सुगुणंसुतहेतवे॥१८॥ **

**तत्फलं किं कृतं राजन्कस्यै त्वया नियोजितम्।  
स्वभार्यायै मया दत्तमिति राज्ञोदितं वचः॥१९॥**

**श्रुत्वोवाच महाप्राज्ञः शौनको [द्विजसत्तमः](# "क. ख. ङ. च. छ. झ. ड. ॰मः। दत्तात्रेयप्रसादेन। घ. ट. ठ. ॰मः। दत्तात्रेयप्रभावेन।")।  
वृत्तान्तं स्वप्नभावेन तव गेहे सुतोत्तमः॥२०॥**

**वैष्णवांशेन संयुक्तो भविष्यति न संशयः।  
स्वप्नस्य कारणं राजन्नेतत्ते कथितं मया॥२१॥**

**इन्द्रोपेन्द्रसमो राजंस्तव पुत्रो भविष्यति।  
पुत्रस्ते सर्वधर्मात्मा सोमवंशस्य भूषणः॥२२॥**

**धनुर्वेदे सवेदे च सगुणोऽसौ भविष्यति।  
एवमुक्त्वा स राजानं शौनको गतवान्गृहम्॥२३॥**

**हर्षेण महताऽऽविष्टो राजाऽभूत्सहः भार्यया॥२४॥**

इति श्रीमहापुराणे पाद्मे भूमिखण्डे वेनोपाख्याने गुरुर्तार्थे चतुरधिकशततमोऽध्यायः॥१०४॥

**आदितः श्लोकानां समष्ट्यङ्काः—८२९२  
———————**

**अथ पञ्चोत्तरशततमोऽध्यायः।**  
**———————**  


**कुञ्जल उवाच— **

**गता सा नन्दनवनं सखीभिः सह क्रीडितुम्।  
[तत्रोक्तं](# "क. ख. ङ. च. ड. तत्राऽऽकर्ण्य महद्वाक्यमाप्रयं तु तदा पितुः। चारणानां स पुत्राणां भाषातां हर्षकेण वै। आयोर्गेहे महावीर्यो विष्णुतुल्यपराक्रमः। वेदे तु ब्रह्मणा तुल्यः सर्वशास्त्रविशारदः। भ॰।") केनचिद्वाक्यमस्या गर्भे महाबलः॥१॥**

**भविष्यति सुतश्रेष्ठो हुण्डस्यान्तं करिष्यति।  
एवंविधं [महद्वाक्यं](# "ग. घ. ज. ञ. ट. ठ. ") \[[मप्रियं](# "एतश्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") दुःखदायकम्॥२॥**

**समाकर्ण्य समायाता पितुरग्रे निवेदितम्।  
समासेन तया तस्य पुरतो दुःख\] दायकम्॥३॥**

**पितुरग्रे जगादाय पिता श्रुत्वा च विस्मितः।  
शापमशोकसुन्दर्याः सस्मार च पुरा कृतम्॥४॥**

**गर्भस्य नाशनायैव इन्दुमत्याः स दानवः।  
विविक्तमुद्यमं चक्रे कालाकृष्टो दुरात्मवान्॥५॥**

**छिद्रान्वेषी ततो भूत्वा चेन्दुमत्याश्च नित्यशः।  
यदा पश्यति तां राज्ञीं रूपौदार्यगुणान्विताम्॥६॥**

**दिव्येन तेजसा युक्तां रक्षितां विष्णुतेजसा।  
\[[दिव्यतेजः](# "एतश्चिह्नान्तर्गतः पाठः ड. पुस्तकस्थः।")समायुक्तां सूर्यबिम्बोपमां तु ताम् \]॥७॥**

**तस्याः पार्श्वे महाभाग रक्षणार्थ स्थितः सदा।  
दुरात्मा दानवो हुण्डस्तस्याश्च बहु दर्शयेत्॥८॥**

**नानाविधा भीषिकाश्च मायावी मायया सदा।  
गर्भस्य तेजसा चैव रक्षिता विष्णुतेजसा॥९॥**

**भयं न जायते तस्या मनस्येव कदा पुनः।  
विफलो दानवो जात उद्यमश्च निरर्थकः॥१०॥**



**[मनः](# "क ख ङ. च. छ. झ. ट. ठ. मनेप्सितं नैव जातं हु०।") लिर्ष बभूवास्य कुण्डस्यापि दुरात्मनः।  
एवं वर्षशतं तस्य पश्यमानस्य वै गतम्॥११॥**

**प्रसूता सा हि पुत्रं [च](# "क. ख. घ. ङ. च. छ. झ. ट. ठ. ड. ढ. च स्वर्भानोस्तनया तदा। रा॰।")धर्मात्मानं महामतिम्।  
रात्रौ चैव सुतश्रेष्ठ तस्याः पुत्रो व्यजायत॥**

**तेजस्वी वीरशोभाभिर्यथा सूर्यो नभस्तले॥१२॥**

**सूत उवाच—**

**अथ दासी महावुष्टा काचित्सूतिगृहागता।  
अशौचाचारसंयुक्ता महामङ्गलवादिनी॥१३॥**

**तस्याः सर्वे परिज्ञाय स हुण्डो दानवाधमः।  
अस्या अङ्गं प्रविश्यैव प्रविष्टश्चाऽऽयुमन्दिरे॥१४॥**

**महाजने प्रसुप्ते च निद्रयाऽतीव मोहिते।  
तं पुत्रं देवगर्भाभमपहृत्य बहिर्गतः॥१५॥ **

**काञ्चनाख्यं पुरं प्राप्तः स्वकीयं दानवाधमः।  
समाहूय प्रियां भार्या [विपुलां](# "क. ख. घ. ङ. च. छ. झ. ड. ढ. विद्युदां।") तामथाब्रवीत्॥१६॥**

**वधस्वैनं महापापं बालरूपं रिपुं मम।  
पश्चात्सूदस्य वै हस्ते भोजनार्थ प्रदीयताम्॥१७॥**

**नानाद्रव्यैः समायुक्तं पाचयस्त्र हि [निर्घणम्](# "ड. निर्जितम्।")।  
सूदहस्तान्महाभागे अहं भोक्ष्ये न संशयः॥१८॥**

**वाक्यमाकर्ण्य [तद्भर्तुर्विपुला](# "छ. ड. ॰विद्युदा।") विस्मिताऽभवत्।  
कस्माभिघृणां याति मम भर्ताऽतिनिष्ठुरः॥१९॥**

**सर्वलक्षणसंपन्नं देवगर्भोपर्म सुतम्।  
कस्य कस्मात्प्रभक्षेत कृपाहीनः सुनिघृणः॥२०॥**

**इत्येवं चिन्तयामास कारुण्येन समन्विता।  
पुनः पप्रच्छ भर्तारं कस्माद्भक्षसि बालकम्॥२१॥**

**यस्माद्भवसि संक्रुधो ह्यतीव निरपत्रपः।  
सर्वे मे कारणं ब्रूहि तत्त्वेन दनुजेश्वर॥२२॥**

**आत्मदोषस्य वृत्तान्तं समासेन निवेदितम्।  
शापं ह्यशोकसुन्दर्या डुण्डेनापि दुरात्मना॥२३॥**

**तया ज्ञातं तु तत्सर्वं कारणं दानवस्य वै।  
वध्योऽयं बालकः सत्यं नो वा भर्ता मरिष्यति॥२४॥**

**इत्येवं संविचार्यैव [विपुला](# "घ. छ. ठ. ठ. ड. विद्युदा।") क्रोधमूर्छिता।  
मेकलां तु समाहृय सैरन्ध्रीं वाक्यमब्रवीत्॥२५॥**

**जह्येनं बालकं दुष्टं मेकलेऽद्य महानसे।  
सूदहस्ते प्रदेहि त्वं हुण्डभोजनहेतवे॥२६॥**

**मेकला बालकं गृह्य सूदमाहूय चाब्रवीत्।  
राजादेशं कुरुष्वाद्य पचस्त्रैनं हि बालकम्॥२७॥**

**एवमाकर्णितंतेन सूदेनापि महात्मना ।  
आदाय बालकं हस्ताच्छस्त्रमुद्यम्य [चोद्यतः](# "ड. ॰तः। स तु दैवेन देवेश रुपयाऽपि स्वकर्मणा। र॰।")॥२८॥**

**एष वै देवदेवस्य दत्तात्रेयस्य तेजसा।  
रक्षितस्त्वायुपुत्रश्च स जहास पुनः पुनः॥२९॥**

**तं इसन्तं समालोक्य स सूदः कृपयाऽन्वितः।  
सैरन्ध्री कृपया युक्ता सूदं तं प्रत्युवाच ह॥३०॥**

**नैव वध्यस्त्वर्यां सूद शिशुरेष महामते।  
दिव्यलक्षणसंपन्नः कस्य जातः सुसत्कुले॥३१॥**

**सूत उवाच—**

**सत्यमुक्तं त्वया भद्रे वाक्यं वै कृपयाऽन्वितम्।  
राजलक्षणसंपन्नो रूपवान्कस्य बालकः॥३२॥**

**कस्मांद्भोक्ष्यति पापात्मा हुण्डोऽयं दानवाधमः।  
येन वै रक्षितो वंशः पूर्वमेव स्वकर्मणा॥३३॥**

**आपत्स्वपि स जीवेत दुर्गेषु नान्यथा भवेत्।  
नद्या वेगहृतश्चापि वहिमध्यगतोऽपि वा॥३४॥**

**जीवते नात्र संदेहो यस्य कर्म सहायकम्।  
तस्माद्धि क्रियते कर्म धर्मपुण्यसमन्वितम्॥३५॥**

**आयुष्मन्तो नरास्तेन प्रविन्दन्ति सुर्ख ततः।  
तारकं पालकं कर्म रक्षते जाग्रते हि तत्॥३६॥**

**भुक्तिदं जायते नित्यं मैत्रस्थानप्रदायकम्।  
दानपुण्यान्वितं कर्म प्रियवाक्यसमन्वितम्॥३७॥**

**उपकारयुतं यश्च करोति शुभकुत्तदा। **  
**तमेव रक्षते कर्म सर्वदैव न संशयः॥३८॥**



**[अन्ययोनिं](# ". क. ख. ङ. च. छ. झ. ढ. अनयो नियतां याति प्रेरितस्तस्य क॰।") प्रयाति स्म प्रतिषिद्धेन कर्मणा।  
किं करोति पिता माता अन्ये स्वजनवान्धवाः॥३९॥**

**कर्मणा निहतो यस्तु न स्युस्तस्य हि रक्षणे।  
येनैव कर्मणा चैव रक्षितश्चाऽऽयुनन्दनः॥४०॥**

**तस्मात्कृपान्वितो जातः सूदः कर्मवशानुगः।  
सैरन्ध्री च तथा जाता प्रेरिता तस्य कर्मणा॥४१॥**

**द्वाभ्यामेव सुतस्तस्य रक्षितश्चारुलक्षणः।  
रात्रावेव प्रणीतोऽसौ तस्माद्भीत्या महाश्रमे॥४२॥**

**वसिष्ठस्याऽऽश्रमे पुण्ये सैरन्ध्या पुण्यकर्मणा।  
शुभे पर्णकुटीद्वारे तस्मिन्नेव महाश्रमे॥४३॥**

**गता सा स्वगृहं पश्चानिक्षिप्य बालकं च तम्।  
[एणं](# "घ. छ. ट. ठ. ड. अन्यं।") निपात्य सूदेन पाचितं मांसमेव हि॥४४॥**

**भोजयित्वा स दैत्येन्द्रो हुण्डस्तुष्टोऽभवत्तदा।  
शापं ह्यशोकसुन्दर्या मोघं मेने तदाऽसुरः॥**

**हर्षेण महताऽऽविष्टः स हुण्डो दानवेश्वरः॥४५॥**

**कुञ्जल उवाच—**

**प्रभाते विमले जाते वसिष्ठो मुनिसत्तमः।  
बहिर्गतो हि धर्मात्मा कुटीद्वारात्प्रपश्यति॥४६॥**

**संपूर्ण बालकं दृष्ट्वा दिव्यलक्षणसंयुतम्।  
संपूर्णेन्दुप्रतीकाशं सुन्दरं चारुलोचनम्॥४७॥**

**पश्यन्तु मुनयः सर्वे यूयमागत्य बालकम्।  
कस्य केन समानीतं रात्रौ चैवाङ्गणे मम॥४८॥**

**देवगन्धर्वगर्भाभं राजलक्षणसंयुतम्।  
कन्दर्पकोटिर्सकाशं पश्यन्तु [मुनयोऽमैलम्](# "ड. ॰मलाः। म॰")॥४९॥**

**महाकौतुकसंयुक्ता हृष्टा द्विजवरास्ततः।  
समपश्यंस्तं तु पुत्रमायोश्चैव महात्मनः॥५०॥**

**वसिष्ठः स तु धर्मात्मा ज्ञानेनाऽऽलोक्य बालकम्।  
\[आयुपुत्रं समाज्ञातं चरित्रेण समन्वितम्\]॥५१॥**

**वृत्तान्तं तस्य दुष्टस्य हुण्डस्यापि दुरात्मनः।  
कृपया ब्रह्मपुत्रस्तु समुत्थाय सुबालकम्॥५२॥**

**कराभ्यामथ गृह्णाति यावद्विजवरोत्तमः।  
तावदृष्टिं सौमनस्यां चक्रुर्देवा [द्विजोपरि](# "छ. झ. ट. ठ. ड. सुतोपरि।")॥५३॥**

**ललितं सुस्वरं गीतं जगुर्गन्धर्वकिन्नराः।  
ऋषयो वेदमन्त्रैश्च स्तुवन्ति नृपनन्दनम्॥५४॥**

**वसिष्ठस्तं समालोक्य वरं वै दत्तवांस्तदा।  
नहुषेत्येव ते नाम ख्यातिं लोके गमिष्यति॥५५॥**

**हुषितो नैव तेनापि बालभावैर्नराधिप।  
तस्मानहुष ते नाम देवपूज्यो भविष्यसि॥५६॥**

**जातकर्मादिकं कर्म तस्य चक्रे द्विजोत्तमः।  
व्रतदानं विसर्ग च गुरुशिष्यादिलक्षणम्॥५७॥**

**वेदं चाधीत्य संपूर्णं षडङ्गं सपदक्रमम्।  
सर्वाण्येत्र च शास्त्राणि ह्यधीत्य द्विजसत्तमात्॥५८॥**

**[सैविसर्ग](# "क. ख. ङ. च. छ. झ. ठ. ड. ढ.वसिष्ठाच।") धनुर्वेदं सरहस्योपसंयमम्।  
शस्त्रास्त्राणि च [दिव्यानि](# "क. ख. ङ. च. छ. झ. ड. ढ. ॰नि ग्रहमक्षोयुतानि च ज्ञा॰।") जग्राह मुनिसत्तमात्॥५९॥**

**ज्ञानशास्त्राणि चान्यानि राजनीत्यादिकानि च।  
वसिष्ठादायुपुत्रस्तु शिष्यरूपेण भक्तिमान्॥६०॥**

**सर्वविद्यासुनिष्पन्नो नहुषश्चातिसुन्दरः। प्रसादाच्च वसिष्ठस्य चापबाणधरोऽभवत्॥६१**

इति श्रीमहापुराणे भूमिखण्डे वेनोपाख्याने गुरुतीर्थे पञ्चोत्तरशततमोऽध्यायः॥१०५॥  
**आदितः श्लोकानां समष्ट्यङ्काः—८३५४**  
——————

**अथ षडधिकशततमोऽध्यायः।**  
——————

**कुञ्जल उवाच—**

**आयुभार्या महाभागा स्वर्भानोस्तनया सुतम्।  
अपश्यन्ती स्वकं चापि देवोपममनौपमम्॥१॥**



**हाहाकारं महत्कृत्वा रुरोद वरवर्णिनी।  
केन मे लक्षणोपेतो हृतो बालः सुलक्षणः॥२॥**

**तपसा दानयज्ञैश्च नियमैर्दुष्करैः सुतः।  
संप्राप्तो हि मया वत्सः सकामैर्दारुणैः पुनः॥३॥**

**दत्तात्रेयेण पुण्येन तुष्टेन सुमहात्मना।  
दत्तः पुत्रो हृतः केन रुरोद करुणान्विता॥४॥**

**हा पुत्र वत्स मे तात हा बाल गुणमन्दिर।  
कासिकेनाभिनीतोऽसि मम शब्दः प्रदीयताम्॥५॥**

**सोमवंशस्य सर्वस्य भूषणस्त्वं न संशयः।  
केन त्वमद्य नीतोऽसि मम प्राणैः समन्वितः॥६॥**

**सुराजलक्षणैर्दिव्यैः संपूर्णः कमलेक्षणः।  
केनाप्यद्य हृतो वत्स किं करोमि क्वयाम्यहम्॥७॥**

**स्फुटं जानाम्यहं कर्म ह्यन्यजन्मनि यत्कृतम्।  
न्यासभङ्गः कृतः कस्य तस्मात्पुत्रो हृतो मम॥८॥**

**\[[किंवा](# " एतश्चिह्नान्तरर्गतः पाठो घ. छ. ट. ठ. ड. पुस्तकस्थः।,  घ. ट. ठ. ड. ॰वा फलं कस्य पूर्वं पापयाऽपहृतं मया। पुत्रसंतापजं दुःखं तस्मात्प्राप्नोमि।") छलं कृतं कस्य पूर्वजन्मनि पापया।  
कर्मणः कस्य वै दुःखमनुभुञ्जामि नान्यथा॥९॥**

**रत्नापहारिणी जाता पुत्ररत्नं हृतं मम।\]  
तस्माद्देवेन वै दिव्य अनौपम्यगुणाकरः॥१०॥**

**किंवा वितर्कितो विप्रः कर्मणस्तस्य वै फलम्।  
प्राप्तं मया न संदेहःपुत्रशोकान्वितं भृशम्॥११॥**

**किंवा शिशुविरोधश्च कृतो जन्मान्तरे मया।  
तस्य पापस्य [भुञ्जामि](# "क. ख. घ. ङ. च. छ. झ. ट. ठ. ड. ढ. ॰मि पुत्रशोकं सुदारुणम्। या॰।") कर्मणः फलमीदृशम्॥१२॥**

**[याचमानस्य](# "क. ख. ङ. च. झ. ढ. प्रभुञ्जानस्य।") चैवाग्रे वैश्वदेवस्य कर्मणि।  
किं वाऽपि नार्पितं चान्नं व्याहृतिभिर्युतं द्विजैः॥१३॥**

**एवं सुवेदनायुक्ता स्वर्भानुतनया तदा।  
इन्दुमती महाभागा शोकविह्वलिताऽभवत्॥१४॥**

**पतिता मूर्छिता शोकाद्विष्डलत्वं गता सती।  
निःश्वासं मुञ्चमाना सा वत्सहीना यथा हि गौः॥१५॥**

**आयू राजाऽथ शोकेन [दुःखेर्ने](# "ड. °न करुणान्वितः।") महताऽन्वितः।  
हृतं श्रुत्वा हि पुत्रं तु धैर्य तत्याज पार्थिवः॥१६॥**

**तपसश्च फलं नास्ति नास्ति दानस्य वै फलम्।  
यस्मादेवं हृतः पुत्रस्तस्मान्नास्त्यत्र संशयः॥१७॥**

**दत्तात्रेयः प्रसन्नस्तु वरं मे दत्तवान्पुरा।  
[अजेयं](# "क. ख. ङ. च. छ. झ. ड. ढ. ॰यं यौवनोपे॰।") च जयोपेतं पुत्रं सर्वगुणान्वितम्॥१८॥**

**तद्वरस्य प्रसादात्तु कथं विघ्नो ह्यजायत।  
इति चिन्तापरो राजा दुःखितः प्रारुदन्द्रुशम्॥१९॥**

इति श्रीमहापुराणे पाद्मेभूमिखण्डे वेनोपाख्याने गुरुतीर्थे नाहुत्रे षडधिकशततमोऽध्यायः॥१०६॥

**आदितः श्लोकानां समष्ट्यङ्काः—८३७३**  
———————

**अथ सप्तोत्तरशततमोऽध्यायः।**  
———————

**कुञ्जल उवाच—**

**अथासौ नारदः साक्षात्स्वर्गाद्राजानमागतः।  
नृपमाश्वासयामास कस्माद्राजन्प्ररुद्यते॥१॥**

**पुत्रापहरणात्तेऽद्य क्षेमं जातं महामते।  
देवादीनां महाराज एवं ज्ञात्वा तु मा शुचः॥२॥**

**सर्वविद्या गुणांश्चापि वरान्कामांस्तथैव च।  
लब्ध्वा कामाभिसंपूर्णो ह्यागमिष्यति ते सुतः॥३॥**

**येनाप्यपहृतस्तेऽय बालो देवगुणोपमः।  
आत्मगेहे महाराज कालो नीतो न संशयः॥४॥**

**तस्य नाशं स वै कृत्वा महावीर्यो महाबलः।  
स त्वामभ्येष्यते भूयः शिवस्य सुतया सह॥५॥**

**इन्द्रोपेन्द्रसमः पुत्रो भविष्यति स्वतेजसा।  
इन्द्रत्वं भोक्ष्यते सोऽपि निजैश्च पुण्यकर्मभिः॥६॥**



**एवमाभाष्य राजानमायुं देवर्षिसत्तमः।  
जगाम सहसा तस्य पश्यतः सानुगस्य ह॥७॥**

**गते तस्मिन्महाभागे नारदे देवसद्मनि।  
आयुरागत्य तां राज्ञींतत्सर्वं विन्यवेदयत्॥८॥**

**दत्तात्रेयेण दत्तस्तु पुत्रो देववरोपमः।  
[स](# "ड. स एव भद्रे संजातो विष्णोश्च सह तेजसा। येº।")वै राज्ञिकुशल्यास्ते विष्णोश्चैव प्रसादतः॥९॥**

**येनाप्यसौ हृतः पुत्रः सगुणो मे वरानने।  
शिरस्तस्य गृहीत्वा तु पुनरेवाऽऽगमिष्यति॥१०॥**

**इत्याह नारदो भद्रे मा कृथाः शोकमेव च।  
[त्यज](# " घ. छ. झ ट ठ. ºज चैनं महामोहं कायधर्मविनाशनम्।")मोहं महामोदं कुरु भद्रे सुखाकरम्॥११॥**

**भर्तुर्वाक्यं निशम्यैवं राज्ञी इन्दुमती ततः।  
अतिहर्षान्विता जाता पुत्रस्याऽऽगमनं प्रति॥१२॥**

**यथोक्तं देवऋषिणा तत्तथैव भविष्यति।  
दत्तात्रेयेण मे दत्तस्तनयो ह्यजरामरः॥१३॥**

**भविष्यति न संदेहः प्रतिभात्येवमेव हि।  
इत्येव चिन्तयित्वा तु ननाम द्विजपुंगवम्॥१४॥**

**नमोऽस्तु तस्मै [परिसिद्धिदाय](# "ड. परिसद्द्द्विजाय। ") अत्रेः सुपुत्राय महात्मने च॥  
यस्य प्रसादेन मया सुपुत्रः [प्राप्तः](# "ड °प्तःसुवरिश्चसुपुण्यदº।") सुपुण्यश्च यशःप्रदश्च॥**

**एवमुक्त्वा तु सा देवी विरराम सुहर्षिता।  
आगमिष्यन्तमाज्ञाय नहुषं तनयं पुनः॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे नाहुषे सप्तोत्तरशततमोऽध्यायः॥१०७॥**

**आदितः श्लोकानां समष्ट्यङ्काः– ८३८९**

**अथाष्टोत्तरशततमोऽध्यायः।**

**[कुञ्जल](# "क. ख. घ. ङ. च. छ. झ. ट. ठ. ड. ढ. सूत।") उवाच—**

**ब्रह्मपुत्रो महातेजा वसिष्ठस्तपतां वरः।  
नहुषं तं समाहूय इदं वचनमब्रवीत्॥१॥**

**वनं गच्छस्व शीघ्रं त्वं वन्यमानय पुष्कलम्।  
स मुनेर्वाक्यमाकर्ण्य नहुषस्तु वनं ययौ॥२॥**

**अयमेष महाप्राज्ञो नहुषो नाम वीर्यवान्।  
आयुपुत्रः सुधर्मात्मा बाल्यान्मात्रा वियोजितः॥३॥**

**अस्यैवातिवियोगेन आयुभार्या प्ररोदिति।  
अशोकसुन्दरी चापि तपस्तेपे सुदुश्चरम्॥४॥**

**कदा पश्यति सा देवी पुत्रमिन्दुमती शुभम्।  
नहुषं नाम धर्मज्ञं हृतं पूर्वं तु दानवैः॥५॥**

**तन्नाशाय निरालम्बा शिवस्य तनया वरा।  
अशोकसुन्दरी बालाऽप्यायुपुत्रस्य कारणात्॥६॥**

**सा संगता ह्यनेनापि कदा चैव भविष्यति।  
एवं सांसारिकं वाक्यं दिवि चारणभाषितम्॥७॥**

**शुश्राव स हि धर्मात्मा नहुषो विक्रमान्वितः।  
स गत्वा वन्यमादाय वसिष्ठस्याऽऽश्रमं प्रति॥८॥**

**वन्यं निवेद्य पुण्यात्मा वसिष्ठाय महात्मने।  
बद्धाञ्जलिपुटो भूत्वा भक्त्या नमितकंधरः॥९॥**

**तमुवाच महाप्राज्ञंवसिष्ठं तपतां वरम्।  
भगवन्मे श्रुतं वाक्यमपूर्वं चारणेरितम्॥१०॥**

**एष वै नहुषो नाम्नाआयुपुत्रो वियोजितः।  
मात्रा सह सुदुःखैस्तु इन्दुमत्या हि दानवैः॥११॥**

**शिवस्य तनया बाला तपस्तेपे सुदुश्चरम्।  
निमित्तमस्य धीरस्य नहुषस्येति वै गुरो॥१२॥**

**एवमाभाषितं तत्र तत्सर्वंच श्रुतं मया।  
कोऽसावायुः स धर्मात्मा का सा चेन्दुमती शुभा॥१३॥**

**अशोकसुन्दरी का सा नहुषश्चेति कः प्रभो।  
एतन्मे संशयं जातं तद्भवांश्छेत्तुमर्हति॥१४॥**

**अन्यः कोऽपि [महाप्राज्ञः](# "क. ख. ङ. च. छ. झ. ड. ढ. ºप्राज्ञइहाऽऽसीनहुº।")कुत्रासौ नहुषेति च।  
तच्च सर्वंमम ब्रूहि कारणान्तरमेव च॥१५॥**



**वसिष्ठ उवाच—**

**आयू राजा स धर्मात्मा सप्तद्वीपाधिपो बली।  
भार्या चेन्दुमती तस्य सत्यरूपा तपस्विनी॥१६॥**

**तस्यामुत्पादितः पुत्रो भवान्वै गुणमन्दिरम्।  
आयुना राजराजेन सोमवंशस्य भूषणम्॥१७॥**

**हरस्य कन्या सुश्रोणी गुणरूपैरलंकृता।  
अशोकसुन्दरी नाम्ना सुभगा चारुहासिनी॥१८॥**

**तवार्थे सा तपस्तेपे [निरालम्बा](# "क. ख. ङ. च. छ. झ. ड. ड. ढ.म्बा तपोव।")तु यौवने।  
तस्या भर्ता भवान्सृष्टो धात्रा योगेन निश्चितः॥१९॥**

**गङ्गायास्तीरमासाद्य ध्यानयोगसमन्विताम्।  
हुण्डस्तु दानवेन्द्रो यो दृष्ट्वा चैकाकिनीं स ताम्॥२०॥**

**तपसा प्रज्वलन्तीं च सुभगां कमलेक्षणाम्।  
रूपौदार्यगुणोपेतां कामबाणैः प्रपीडितः॥२१॥**

**तां वभाषेऽन्तिकं गत्वा मम भार्या भवेति च।  
एवं सा तद्वचः श्रुत्वा तमुवाच [यशस्विनी](# "छ. ड. तपस्विनी।")॥२२॥**

**मा हुण्ड साहसं कार्षीर्मा जल्पस्व पुनः पुनः।  
अप्राप्याऽहं त्वया दैत्य परभार्या विशेषतः॥२३॥**

**देवेन मे पुरा सृष्ट आयुपुत्रो महाबलः।  
नहुषो नाम मेधावी [भविष्यति](# "घ. छ. ट. ठ. ड. ºति महाबलः। देº।") पतिर्मम॥२४॥**

**[देवदत्तो](# "ट. दवृत्तिर्महाº।") महातेजा मरणं त्वं परीप्ससि।  
\[[ततः](# "एतच्चिहान्तर्गतः पाठः, छ. पुस्तकस्थः।") शापं प्रदास्यामि येन भस्मी भविष्यसि\]॥२५॥**

**एवमाकर्ण्य तद्वाक्यं कामवाणप्रपीडितः।  
मायया च हृता तेन प्रणीता निजमन्दिरम्॥२६॥**

**ज्ञात्वा तथा महाभाग शप्तोऽसौ दानवाधमः।  
नहुषस्यैव हस्तेन तव मृत्युर्भविष्यति॥२७॥**

**अजाते त्वयि संजाता वदसे त्वं यथैव तत्।  
स त्वमायुसुतो वीर हृतो हुण्डेन पापिना॥२८॥**

**सूदेन रक्षितो दास्या प्रेषितो मम चाऽऽश्रमम्।  
एवं त्वं वनमध्ये च [दृष्टश्चारणकिंनरैः](# "५ क. ख. ङ. च. छ. झ. ड. ढ. ºरैः। त्वं तु सुश्रावितो वº।")॥२९॥**

**यत्तु वै स्मारितं वत्स मया तत्कथितं पुनः।  
जहि तं पापकर्तारं दुण्डाख्यं दानवाधमम्॥३०॥**

**नेत्राभ्यां हि प्रमुञ्चन्तीमश्रूणि परिमार्जय।  
इतो गत्वा [प्रपश्य](# "क. ख. घ. ङ. च. छ. स. ड. ढ. ºश्य त्वमिन्दुमतीं प्रबोधय। निº।")त्वं गङ्गातीरं महाबलम्॥३१॥**

**निपात्य दानवेन्द्रं त्वं कारागृहात्समानय।  
अशोकसुन्दरी या हि तस्या भर्ता भवस्व हि॥३२॥**

**एतत्ते सर्वमाख्यातं प्रश्नस्यापि हि कारणम्।  
आभाष्य नहुषं विप्रो विरराम महामतिः॥३३॥**

**आकर्ण्य सर्वंमुनिना नियुक्तमाश्चर्यरूपं प्रविचिन्त्य भूयः।  
तस्यान्तमेकः परिकर्तुकाम आयोः सुतः कोपमथो चकार॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे नाहुषेऽष्टोत्तरशततमोऽध्यायः॥१०८॥**

**आदितः श्लोकानां समष्ट्यङ्क्ताः– ८४२३**

**![](../books_images/U-IMG-1730130986Screenshot2024-10-28212602.png)**

**अथ नवाधिकशततमोऽध्यायः।**

**[कुञ्चल](# "क. ख. घ. ङ. च. छ. झ. ट. ड. ढ. विष्णुरुवाच।") उवाच—**

**प्रणिपत्य महात्मानं वसिष्ठं तपतां वरम्।  
[अरण्यं](# "क.ख. ङ. च. छ. ल. ड. ढ. आमन्त्र्य।") निर्जगामाथ बाणपाणिधनुर्धरः॥१॥**

**एणस्य मांसं सुविपाच्य भोजितं बालस्तया रक्षित एव बुद्ध्या।  
आयोः सुपुत्रः सगुणः सरूपो देवोपमो देवगुणैश्च युक्तः॥२॥**



**तेनैव मांसेन सुसंस्कृतेन मृष्टेन पकेन रसानुगेन।  
तमेष दैत्यं परिभाष्य [सूदो](# "ड. ºदो दैवान्वगमायुसुतस्य तस्य। वुº। छ. ºदो दैवानुगमायुसुतस्य राजन्। वुº।") दुष्टं सुहर्षेण व्यभोजयत्तदा॥३॥**

**वुभुजे दानवो मांसं रसेनाक्तं सुचाटुना।  
हर्षेणापि समाविष्टो जगामाशोकसुन्दरीम्॥४॥**

**मुवाच ततस्तूर्णं [कामोपहतचेतनः](# " क ख. घ. ङ. च. छ. झ. ङ. ढ. कालोप॰।")।  
आयोः पुत्रो मया भद्रे भक्षितः पतिरेव ते॥५॥**

**तामेव भज चार्वङ्गि भुङ्क्ष्व भोगान्मनोनुगान्।  
किं करिष्यसि तेन त्वं मानुषेण गतायुषा॥६॥**

**उवाच तद्वचः श्रुत्वा शिवकन्या [यशस्विनी](# "क. ख. ङ. च. छ. झ. ड. ढ. तपस्विनी।")।  
भर्ता मे दैवतैर्दत्तो अमरो दोषवर्जितः॥७॥**

**तस्य मृत्युर्न वै दृष्टो देवैरपि महात्मभिः।  
एवमाकर्ण्य तद्वाक्यं दानवो दुष्टचेष्टितः॥८॥**

**मुवाच विशालाक्षीं प्रहस्यैव पुनः पुनः।  
अद्यैव भक्षितं मांसमायुपुत्रस्य सुन्दरि॥९॥**

**जातमात्रस्य बालस्य नहुषस्य दुरात्मनः।  
एवं त्वाकर्ण्य सा वाक्यं कोपं चक्रे सुदारुणम्॥१०॥**

**गोवाच सत्यसंस्था सा तपसा भाविता पुनः।  
तप एव मया तप्तं मनसा नियमेन वै॥११॥**

**आयुसूनुश्चिरायुश्च स सत्येन भविष्यति।  
इतो गच्छ दुराचार यदि जीवितुमिच्छसि॥१२॥**

**अन्यथा त्वामहं शप्स्ये पुनरेव न संशयः।  
एवमाकर्णितं तस्याः सूदेन नृपतिं प्रति॥१३॥**

**परित्यज्य महाराजन्नेतामन्यां समाश्रय।  
सूदेन प्रेषितो दैत्यः स [हुण्डो](# "क. ख. ङ. च. छ. झ. ड. ढ. हुण्डः पापचेतनः।निº।") दानवाधमः॥१४॥**

**निर्जगाम त्वरायुक्तः स स्वां भार्यां प्रियां प्रति।  
चेष्टितं नैव जानाति दास्या सुदेन यत्कृतम्॥१५॥**

**तस्यै निवेदितं सर्वं प्रियायै वृत्तमेव च॥**

**सूत उवाच—**

**अशोकसुन्दरी सा च महता तपसा किल॥१६॥**

**दुःखशोकेन संतप्ता कृशीभूता तपस्विनी।  
चिन्तयन्ती प्रियं कान्तं तं ध्यायति पुनः पुनः॥१७॥**

**किं न कुर्वन्ति वै दैत्या उपायैर्विविधैरपि।  
उपायज्ञाः सदा बुद्ध्या [ह्युपायेनापि](# "क. ख. घ. ङ. च. छ. झ. ट. ठ. ड. ढ. ह्यद्यमेनाº।") सर्वदा॥१८॥**

**वर्तन्ते दनुजश्रेष्ठा नानाभावैः सुसंपदा।  
यथोपायेन वेगेन हृताऽहं पापिना पुरा॥१९॥**

**तथा स घातितः पुत्र आयांश्चैव भविष्यति।  
यं दृष्ट्वा दैवयोगेन भवितारमनामयम्॥२०॥**

**उद्यमेनापि पश्येत किंवा नश्यति वा न वा।  
किंवा स उद्यमः श्रेष्ठः किंवा तत्कर्मजं फलम्॥२१॥**

**भाविभावः कथं नश्येत्ततो वेदः प्रतिष्ठति।  
विशेषो भावितां देवैः स कथं चान्यथा भवेत्॥२२॥**

**एवं सा तु महाभागा चिन्तयन्ती पुनः पुनः।  
विद्युद्धरः किंनरस्तु बृहद्वंशो महातनुः॥२३॥**

**एतन्मध्ये महाकायः पक्षाभ्यां हि विवर्जितः।  
द्विभुजो वंशहस्तश्च हारकङ्कणशोभितः॥२४॥**

**दिव्यगन्धानुलिप्ताङ्गो भार्यया सह चाऽऽगतः।  
तामुवाच निरानन्दां स सुतां शंकरस्य हि॥२५॥**

**किं त्वं चिन्तयसे देवि विद्धि विद्युद्धरं हि माम्।  
किंनरं विष्णुभक्तं त्वां प्रेषितं देवसत्तमैः॥२६॥**

**दुःखमेवं न कर्तव्यं भवत्या नहुषं प्रति।  
हुण्डेन पापचारेण वधार्थं तस्य धीमतः॥२७॥**

**कृतमेवाखिलं कर्म तथाऽऽयुसुतः शुभे।  
स तु वै रक्षितो देवैरुपायैर्विविधैरपि॥२८॥**

**हुण्ड एवं विजानाति आयुपुत्रो हृतो मया।  
भक्षितस्तु विशालाक्षि इति जानाति सुव्रते॥२९॥**

**भवतीं श्रावयित्वा तु गतोऽसौ दानवाधमः।  
स्वेन पूर्वविपाकेन पुण्यस्यापि महायशाः॥३०॥**

**पूर्वजन्मार्जितेनैव तत्र भर्ता स जीवति।  
पुण्यस्यापि बलेनैव येषामायुर्विनिर्मितम्॥३१॥**



**स्वर्जितस्य महाभागे नाशमिच्छति घातुकः।  
हृतमाना महापापाः परतेजोविदूषकाः॥३२॥**

**तेषामथो विनाशाय प्रवृत्तं हि दिने दिने।  
नानाविधैरुपायैस्ते विषशस्त्रादिभिस्ततः॥३३॥**

**हन्तुमिच्छन्ति तं पुण्यं [पुण्यकर्माभिरक्षितम्](# "क. ख. ङ. च. झ. ड. ढ.ºम्। कौचटाभिः कुविद्याभिर्मोहº।")।  
पापिनश्चैव हुण्डाद्या मोहनस्तम्भनादिभिः॥३४॥**

**पीडयन्ति दुराचारा नानाभेदैर्बलाबलैः।  
सुकृतस्य प्रयोगेण पूर्वजन्मार्जितेन वा॥३५॥**

**पुण्यस्यापि महाभागे पुण्यवन्तं च रक्षितम्।  
विफलत्वं प्रयान्त्येव उपायाः पापिभिः कृताः३६॥**

**यत्रतत्राणि मत्राश्च शस्त्राग्निविषबन्धनाः।  
रक्षयन्ति महात्मानं देवपुण्यैः सुरक्षितम्॥३७॥**

**कर्तारो भस्मतां यान्ति स वै तिष्ठति पुण्यभाक्।  
आयुपुत्रस्य वीरस्य रक्षका देवताः शुभे॥३८॥**

**पुण्यस्य संचयं सर्वे तपसां निधिमेव च।  
तस्माच्च रक्षितो वीरो नहुषो बलिनां वरः॥३९॥**

**सत्येन [तपसाऽनेनं](# "ड. ºन ह्यपायैः सº।") पुण्यैश्च संयमैर्दमैः।  
मा कृथा दारुणं दुःखं मुञ्च शोकमकारणम्॥४०॥**

**स हि जीवति धर्मात्मा मात्रा पित्रा विना वने।  
तपोवने वसत्येक[स्तपस्विभिरलंकृतः](# "क. ख. ङ. च. छ. झ. ड. ढ. ०स्विपरिपालितः।")॥४१॥**

**वेदवेदाङ्गतत्त्वज्ञो धनुर्वेदस्य पारगः।  
विराजते शशी यद्वत्स्वकलाभिः सुतेजसा॥४२॥**

**[तथा](# "क. ख. घ. ङ. च. छ. झ. ट. ठ. ड. ढ. ºथा स हि महाप्राज्ञः कलाभिः शृणु सुन्दरि।")विराजते सोऽपि स्वकलाभिः सुमध्यमे।  
विद्याभिश्च महापुण्यै[स्तपोभिर्विविधैस्तथा](# "क. ख. घ. ङ. च. झ. ट. ड. ढ. ºभिर्यशसा तदा। राº। छ. ºनिर्यशसा सदा। राº।")॥४३॥**

**राजते परवीरघ्नो रिपुहा सुरवल्लभः।  
हुण्डं निहत्य दैत्येन्द्रं त्वामेवं हि मलप्स्यते॥४४॥**

**त्वया सार्धं स्त्रिया चैव पृथिव्यामेकभूपतिः।  
भविष्यति महायोगी यथा स्वर्गे तु वासवः॥४५॥**

**त्वं तस्मात्प्राप्स्यसे भद्रे सुपुत्रं वासवोपमम्।  
ययातिं नाम धर्मज्ञं प्रजापालनतत्परम्॥४६॥**

**तथा कन्याशतं चापि रूपौदार्यगुणान्वितम्।  
[यासां](# "ड. ºसां सुतैर्म०।")पुण्यैर्महाराज इन्द्रलोकं प्रयास्यति॥४७॥**

**इन्द्रत्वं भोक्ष्यते देवि नहुषः पुण्यविक्रमः।  
ययातिर्नाम धर्मात्मा आत्मजस्ते भविष्यति॥४८॥**

**\[[प्रजापालो](# "एतच्चिद्वान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") महाराजः सर्वजीवदयापरः\]।  
तस्य पुत्रास्तु चत्वारो भविष्यन्ति महौजसः॥४९॥**

**वलवीर्यगुणोपेता धनुर्वेदस्य पारगाः।  
प्रथमस्तुर्वसुर्नाम पुरुर्नाम द्वितीयकः॥५०॥**

**उरुर्नाम तृतीयस्तु चतुर्थो वीर्यवान्यदुः।  
एवं पुत्रा महावीर्यास्तेजस्विनो महाबलाः॥५१॥**

**भविष्यन्ति महात्मानः सर्वतेजः समन्विताः।  
यदोश्चैव सुता धीराः सिंहतुल्यपराक्रमाः॥५२॥**

**तेषां नामानि भद्रे ते शृणु मे गदतः शुभे।  
भोजश्च भीमकश्वापि अन्धकः कुकुरस्तथा॥५३॥**

**दृष्णिर्नाम सुधर्मात्मा सत्याधारो भविष्यति।  
षष्ठस्तु श्रुतसेनश्च श्रुताधारश्च सप्तमः॥५४॥**

**कालदंष्ट्रो महावीर्यः समरे कालजिली।  
यदोः पुत्रा महावीर्या यादवाख्या [धरातले](# "क. ख. ङ. च. छ. झ. ढ. वरानने।")॥५५॥**

**तेषां पुत्राश्च पौत्राश्च भविष्यन्ति [धरातले](# "क. ख. ङ च. छ. झ. ढ. सहस्रशः।")।  
एवं नहुषवंशो वै तव देवि भविष्यति॥५६॥**

**दुःखमेव परित्यज्य स्थीयतामधुना सुखम्।  
समेष्यति महाप्राज्ञस्तव भर्ता शुभानने॥५७॥**

**निहत्य दानवं हुण्डं त्वामेवं परिणेष्यति।  
दुःखजातानि सोष्णानि नेत्राभ्यां हि पतन्ति च॥५८॥**

**अश्रूणि चेन्दुमत्याच संमार्जयति मानदः।  
आयोश्च दुःखमुदृत्य स्वकुलं तारयिष्यति॥५९॥**

**सुखिनं पितरं कृत्वा प्रजापालो भविष्यति।  
एतत्ते सर्वमाख्यातं देवानां कथनं शुभे॥  
दुःखशोकं परित्यज्य सुखेन परिवर्तय॥६०॥**



**\[[कदा](# "एतच्चिह्नान्तर्गतः पाठः क ख. घ ङ च छ झ ट ठ ड ढ पुस्तकस्थः") ह्येष्यति मे भर्ता विहितो दैवतैर्यदि।  
सत्यं वदस्व धर्मज्ञ मम सौख्यं प्रवर्धय॥६१॥**

**शीघ्रं द्रक्ष्यसि भर्तारं त्वमेव शृणु सुन्दरि\]।  
एवमुक्त्वा जगामाथ गन्धर्वो विबुधालयम्॥६२॥**

**अशोकसुन्दरी चापि तपस्तेपे हि तत्र वै।  
कामं क्रोधं परित्यज्य लोभं चापि शिवात्मजा॥६३॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे नाहुषे नवाधिकशततमोऽध्यायः॥१०९॥**

**आदितः श्लोकानां समष्ट्यङ्काः – ८४८६**

**![](../books_images/U-IMG-1730371759Screenshot2024-10-28212602.png)**

**अथ दशाधिकशततमोऽध्यायः।**

**[कुञ्जल](# "क. ख. ङ. ख. छ. झ. ट ड ढ सूत।") उवाच—**

**आमन्त्र्य च मुनीन्सर्वान्वसिष्ठं तपतां वरम्।  
[समुत्सुको](# "ग. घ. ज. य. ट. ठ. कोऽभवद्धण्डं हन्तुं वै दानवाधमम्। तं।") गन्तुकामो नहुषो दानवं प्रति॥१॥**

**ततस्ते मुनयः सर्वे वसिष्ठाद्या[स्तपोधनाः](# "क. ख. ङ. व. छ. झ. ड. 'पोमलाः। आ।")।**  
**आशीर्भिरभिनन्द्यैनमायोः पुत्रं महाबलम्॥२॥**

**आकाशे देवताः सर्वा जमुर्वै दुन्दुभीन्मुदा।  
पुष्पवृष्टिं प्रचक्रुश्च नहुषस्यापि मूर्धनि॥३॥**

**अथ देवः सहस्राक्षः सुरैः सार्धं समागतः।  
ददौ शस्त्राणि चास्त्राणि \[[सूर्यतेजोपमानि](# "एतच्चिह्नान्तर्गतः पाठः क. ख. घ.ङ. छ. झ. ट. ठ. ड. उ. पुस्तकस्थः।") च॥४॥**

**देवेभ्यो नृपशार्दूलो जगृहे द्विजसत्तमाः।  
तानि दिव्यानि चास्त्राणि दिव्यरूपोपमोऽभवत् \]॥५॥**

**अथ ते [मुनयः](# "क. स्व. ङ. च. छ. उ. देवताः।") सर्वे सहस्राक्षमथाब्रुवन्।  
स्यन्दनो दीयतामस्मै नहुषाय सुरेश्वर॥६॥**

**[मुनीनां](# "क. ख ङ. च. छ. झ. ट. ट. उ. हवानां।") मतमाज्ञाय वज्रपाणिः स सारथिम्।  
आहूय मातलि चापि यादिदेश सुराधिपः॥७॥**

**एनं गच्छ महात्मानं युज्यतां स्यन्दनेन वै।  
सध्वजेन [महात्मानं](# "क. ख. प. ह. च. छ. झ ट ठ ड ड महाप्राज्ञं") समरे नृपनन्दनम्॥८॥**

**स चोवाच सहस्राक्षं करिष्ये तव शासनम्।  
एवमुक्त्वा जगामाऽऽशु वायुपुत्रं रणोद्यतम्॥९॥**

**राजानं प्रत्युवाचाथ देवराजेन भाषितम्।**  
**विजयी भव धर्मज्ञ रथेनानेन संगरे॥१०॥**

**इत्युवाच सहस्राक्षस्त्वामेव नृपतीश्वर।  
जहि त्वं दानवं संख्ये हुण्डं वै पापचेतनम्॥११॥**

**एवमाकर्ण्य राजेन्द्रः सानन्दपुलकोद्गमः।  
प्रसादाद्देवराजस्य वसिष्ठस्य महात्मनः॥१२॥**

**दानवं सूदयिष्यामि समरे पापचेतसम्।  
देवानां च विशेषेण मम मायाप्रचारिणम्॥१३॥**

**एवमुक्ते शुभे वाक्ये नहुषेण महात्मना।  
अथाऽऽयातः स्वयं विष्णुः शङ्खचक्रगदाधरः॥१४॥**

**स्वचक्राच्चक्रमुत्पाद्य सूर्यविम्बोपमं महत्।  
ज्वलता तेजसा दीप्तं सुवृत्तान्तं शुभावहम्॥१५॥**

**नहुषाय ददौ देवो हर्षेण महता किल।  
तस्मै शूलं ददौ शंभुः सुतीक्ष्णं तेजसाऽन्वितम्॥१६॥**

**तेन शूलवरेणासौ शोभते समरोद्यतः।  
\[[द्वितीयः](# "एतच्चिद्वान्तर्गतः पाठः क. ख. घ. ह. च. ट ठ ड ढ पुस्तकस्थः।") शंकरश्चायं त्रिपुरघ्नो यथा प्रभुः \]॥१७॥**

**ब्रह्मास्त्रं दत्तवान्ब्रह्मा वरुणः पाशमुत्तमम्।  
\[[चन्द्रतेजःप्रतीकाशं](# "एतच्चिह्नान्तर्गतः पाठः क. ख. घ. द. च. छ. झ ट ठ ड ढ. पुस्तकस्थः।") जलजं नालसंगतम् \]॥१८॥**

**वज्रमिन्द्रस्तथा शक्ति वायुश्चापं समार्गणम्।  
आग्नेयास्त्रं तथा वह्निर्ददौ तस्मै महात्मने॥१९॥**



**शस्त्राण्यस्त्राणि सर्वाणि दिव्यानि विविधानि च।  
ददुर्देवा महात्मानस्तस्मै राज्ञे महौजसे॥२०॥**

**[कुञ्जल](# "घ. ट ठ ड सूत।") उवाच—**

**अथ आयुसुतो वीरो दैवतैः परिमानितः॥२१॥**

**आशीर्भिर्नन्दितश्चापि मुनिभिस्तत्त्वदर्शिभिः।  
आरुरोह रथं दिव्यं भास्वरं रत्नभूषितम्॥२२॥**

**\[[घण्टारवैः](# "एतच्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः। एतच्चिह्नान्तर्गतः पाठःक. ख. घ. ङ. च. छ. झ. ट. ठ. ड. ढ. पुस्तकस्थ।") प्रणदन्तं क्षुद्रघण्टासमाकुलम् \]।  
रथेन तेन दिव्येन शुशुभे नृपनन्दनः॥२३॥**

**दिवि मार्गे यथा सूर्यस्तेजसा स्वेन वै किल।  
\[[प्रतपंस्तेजसा](# "एतच्चिह्नान्तर्गतः पाठः क. ख. ङ. च. छ. झ. ट. ठ. ड. ढ. पुस्तकस्थ।") तद्वदैत्यानां मस्तकेषु सः \]॥२४॥**

**जगाम शीघ्रं वेगेन यथा वायुः सदागतिः।  
\[[यत्रासौ](# "एतच्चिह्नान्तर्गतः पाठो घ. छ. ट. ठ. पुस्तकस्थः।") दानवः पापस्तिष्ठते स्वगणैर्युतः \]॥२५॥**

**तेन मातलिना सार्धं वाहकेन [महात्मना](# "एतस्मात्प्राक् निर्गच्छमानं मुनिदेववृन्दैर्दृष्टं नृपेन्द्रं बलवीर्यकोविदम्। इन्द्रोपमं विष्णुसमं सुसंख्ये वधाय हुण्डस्य समुत्सुकं तम्'। इत्यधिकं क. ख. घ. छ.ट. ठ. ड. ढ. पुस्कतेषु।")॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे नाहुषे दशाधिकशततमोऽध्यायः॥ ११०॥**

**आदितः श्लोकानां समष्ट्यङ्क्ताः– ८५११**

**![](../books_images/U-IMG-1730136769Screenshot2024-10-28212602.png)**

**अथैकादशाधिकशततमोऽध्यायः।**

**कुञ्जल उवाच—**

**\[[निर्गच्छमाने](# "एतच्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") समरे च वीरे नहुषे हि तस्मिन्सुरराजतुल्ये।  
सकौतुका मङ्गलगीतयुक्ताः स्त्रियस्तु सर्वाः परिजग्मुरत्र॥१॥**

**देवतानां वरा नार्यो रम्भाद्यप्सरसस्तदा।  
किंनर्यः कौतुकोत्सुक्यो जगुः स्वरेण सत्तम \]॥२॥**

**गन्धर्वाणां तथा नार्यो रूपालेकारसंयुताः।  
कौतुकेन गतास्तत्र यत्र राजा स तिष्ठति॥३॥**

**पुरं महोदयं नाम हुण्डस्यापि दुरात्मनः।  
नन्दनोपवनै \[[र्दिव्यैः](# " एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः।") सर्वत्र समलंकृतम् ॥४॥**

**सप्तकक्षायुतैर्गेहैः कलशैरुपशोभितैः।  
सोपानकैर्महादण्डैः शोभमानं पुरोत्तमम्॥५॥**

**कैलासशिखराकारैः सोनतैर्दिवमाश्रितैः।  
सर्वश्रियाऽन्वितै\] र्दिव्यैर्भ्राजमानं गृहोत्तमैः॥६॥**

**वनैश्चोपवनैर्दिव्यैस्तडागैः सागरोपमैः।  
जलपूर्णैः सुशोभैस्तु पद्यै रक्तोत्पलान्वितैः॥७॥**

**महारवप्रकाशैश्च ह्यट्टालकशतैरपि।  
परिखाभिः सुपूर्णाभिर्जलशब्दैः सुशोभितम्॥८॥**

**अन्यैश्चैव महारत्नैर्गजैश्चैव विराजितम्।  
सुनारीभिः समाक्रीर्णं पुरुषैश्च महाप्रभैः॥९॥**

**नानामभावैर्दिव्यैश्च शोभमानं महोदयम्।  
राजश्रेष्ठो महावीरो नहुषो ददृशे पुरम्॥१०॥**

**पुरप्रान्ते वनं दिव्यं दिव्यदृक्षैरलंकृतम्।  
तद्विवेश महावीरो नन्दनं हि यथाऽमरः॥११॥**

**रथेन सह धर्मात्मा तेन मातलिना सह।  
प्रविष्टः स तु राजेन्द्रो वनमध्ये सरित्तटे॥१२॥**

**तत्र ता रूपसंयुक्ता दिव्या नार्यः समागताः।  
गन्धर्वा गीततत्त्वज्ञा जगुर्गीतैर्नृपोत्तमम्॥१३॥**

**सूताश्च मागधाः सर्वे तं स्तुवन्ति नरोत्तमम्।  
शुश्राव गीतं मधुरं नहुषः किंनरेरितम्॥१३॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थकथने नाहुष एकादशाधिकशततमोऽध्यायः॥ १११॥**

**आदितः श्लोकानां समष्ट्यङ्का– ८५२४**



**अथ द्वादशाधिकशततमोऽध्यायः।**

**कुञ्जल उवाच—**

**तदेव गानं च [सुराङ्गनोभिर्गीतं](# "घ. छ. ट ठ ड. ºनाभिः स्तोत्रं सुपुण्यं परिचारणेरितम्। तमेव गायन्ति सुगीतकैस्तु शंभोस्तु पुत्री।") समाकर्ण्य च गीतकैर्ध्रुवैः।  
समाकुला चापि बभूव तत्र सा शंभुपुत्री परिचिन्तयाना॥१॥**

**आसनात्तूर्णमुत्थाय महोत्साहेन संयुता।  
तूर्णं गता बरारोहा तपोबलसमन्विता॥२॥**

**तं दृष्ट्वा देवसंकाश [दिव्यलक्षणसंयुतम्](# "क. ख. घ. ङ. च. छ. झ. ट. ठ. ड. ढ. ºव्यरूपसमप्रभम्।")।  
दिव्यगन्धानुलिप्ताङ्गं दिव्यमालाभिशोभितम्॥३॥**

**दिव्यैराभरणैर्वस्त्रैः शुशुभे नृपनन्दनः।  
\[[दीप्तिमांश्च](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") यथा सूर्यो दिव्यलक्षणसंयुतः॥४॥**

**किंवा देवो महाप्राज्ञो गन्धर्वो वा भविष्यति।  
किंवा नागसुतः सोऽयं किंवा विद्याधरो भवेत्॥५॥**

**देवेषु नैव पश्यामि कुतो यक्षेषु जायते।  
अनया लीलया देवः सहस्राक्षोऽपि जायते॥६॥**

**शंभुरेव भवेत्किंवा किंवा चायं मनोभवः।  
किंवा पितुः सखा मे स्यात्पौलस्त्योऽयं धनाधिपः \]॥७॥**

**एवं [समालोकयन्ती](# "क. ख. घ. ङ. च. छ. झ. ट. ठ. ड. ढ. ºमाचिन्तयतीव यावत्सविस्तरं रूपगुणान्विता सा। समेत्य रम्भा सुमहासखीभिरुवाच तांशम्भुपुतांप्रहस्य॥८॥") बलरूपगुणान्वितम्।  
समेत्य तं सखीभिस्तु रम्भाद्याभिः स्थिताऽभवत्॥८॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे द्वादशाधिकशततमोऽध्यायः॥ ११२॥**

**आदितः श्लोकानां समष्ट्यङ्क्ताः– ८५३२**

**![](../books_images/U-IMG-1730137765Screenshot2024-10-28212602.png)**

**अथ त्रयोदशाधिकशततमोऽध्यायः।**

**रम्भोवाच—**

**तप एतत्परित्यज्य किमालोकयसे [शुभे](# "क. ख. घ. ङ. च. छ. झ. ट. ठ. ड. ढ. ºभे। तपसः क्षरणं स्याद्वै पुº।")।  
मनः संरक्ष वै साध्वि पुरुषस्य विचिन्तनात्॥१॥**

**अशोकसुन्दर्युवाच—**

**मनस्तपसि लीनं मे नहुषस्यापि काम्यया।  
न वै चालयितुं शक्यं देवैरपि सहेश्वरैः॥२॥**

**एनं दृष्ट्वा [महाभागे](# "ङ. महाभागं।") मनो मे चलते [भृशम्](# "ड. शुभे।")।  
रन्तुमिच्छाम्यहं गत्वा एवमुत्कण्ठतां गतम्॥३॥**

**एवं विपर्ययश्चाऽऽसीन्मनसो मे वरानने।  
तन्मे त्वं कारणं [ब्रूहि](# "क. ख. घ. ङ. च. छ. झ. ट. ठ. ड. ढ. °हि यद्यस्ति।") तवास्ति ज्ञानमुत्तमम्॥४॥**

**आयोः पुत्रस्य भार्याऽहं देवैः सृष्टा [महात्मनः](# "क. ख. घ. ङ. च. छ. झ. ट. ठ. ड. ढ. महात्मभिः।")।  
कस्मान्मे धावते चेत उत्सुकं रन्तुमेव च॥५॥**

**रम्भोवाच—**

**[सर्वेष्वेव](# " क. ख. घ. ङ. च. छ. झ. ट. ठ. ड. ढ. ºव हि सत्त्वेषु घटरूº।")महाभागे देहरूपेषु [भामिनि](# "ग. ज. ञ. ट. °नि। वासनात्मा स्वयं ब्रह्माज्ञानरूपस्य चाऽऽत्मनः।")।  
वसत्यात्मा स्वयं ब्रह्म ज्ञानरूपः सनातनः॥६॥**

**यद्यपि प्रकृतेर्भावैरिन्द्रियैरपकारिभिः।  
मोहपाशशतैर्बद्धस्तथा सिद्धस्तु सर्वदा॥७॥**

**प्रकृतिर्नैव जानाति तां वै वैज्ञानिकीं कलाम्।  
अयं शुद्धस्तु धर्मज्ञ आत्मा वेत्ति च सुन्दरि॥८॥**



**गच्छत्यपि मनस्ताप एनं दृष्ट्वा महामतिम्।  
पापमेवं परित्यज्य सत्यमेव प्रधावति॥९॥**

**भर्ताऽयमायुपुत्रस्ते तत्सत्यं च न संशयः।  
अन्यं दृष्ट्वा विशङ्केत पुरुषं पापलक्षणम्॥१०॥**

**\[[एवं](# "एतच्चिह्नान्तर्गतः पाठो घ. ट. ठ. ड. पुस्तकस्थः।") विधिः कृतो देवैः सत्यपाशेन वन्धितः।  
अस्यास्तु वायुपुत्रोऽपि भर्तृत्वमुपयास्यति॥११॥**

**एवमाकर्णितं भद्रे ह्यात्मानं चापि सुन्दरि \]।  
[तद्ध्रुवं](# "क. ख. ग. तद्भावसº।") सत्यसंपन्नो विज्ञानात्मा स्वयं स्थितः॥१२॥**

**अन्य भावं न जानाति ह्यायुपुत्रं च विन्दति।  
प्रकृतिर्नैव ते देवि थेनं जानाति चाऽऽगतम् १३॥**

**[एवं](# " ङ. एनं।") ज्ञात्वा प्रधानात्मा तवाद्यैव प्रधावति।  
आत्मा सर्व प्रजानाति आत्मा देवः सनातनः॥१४॥**

**स्वयमेव नरेन्द्रोऽयं नहुषो नाम वीर्यवान्।  
तस्माद्गच्छति चेतस्ते सत्यबन्धं विशिष्यते॥१५॥**

**आयोः सुतं परिज्ञाय अन्यं चैव न गच्छति।  
एतते सर्वमाख्यातं शाश्वतं त्वन्मनोगतम्॥१६॥**

**हुण्डं हत्वा महाघोरं समरे दानवाधमम्।  
त्वां नयिष्यति स्वस्थानमायोश्च गृहमुत्तमम्॥१७॥**

**हृतो दैत्येन वीरेन्द्रो निजपुण्येन शेषितः।  
\[[बाल्यात्प्रभृति](# " एतच्चिह्नान्तर्गतः पाठः क. ख. घ. ड. च. छ. झ. ट. ठ. ङ. ढ. पुस्तकस्थः।") वीरेन्द्रो वियुक्तः स्वजनेन वै\]॥१८॥**

**पितृमातृविहीनस्तु गतो वृद्धिं महावने।  
यास्यत्येव पितुर्गेहं त्वयैव सह सांप्रतम्॥१९॥**

**एवमाभाषितं श्रुत्वा रम्भायाः शिवनन्दिनी।  
हर्षेण महताऽऽविष्टा तामुवाच [तपस्विनी](# "घ. ट. ठ. ड. समुद्रजाम्।")॥२०॥**

**अयमेव स धर्मात्मा मम भर्ता सुवीर्यवान्।  
मनो मे [धावते](# "क. ख. घ. ङ. च. छ. झ. ट. ठ. ढ. ºतेऽत्यर्थे काº।") सत्यं कामाकुलितविहलम्॥२१॥**

**नास्ति चित्तसमो देवो यो जानाति सुनिश्चितम्।  
सत्यमेतन्मया दृष्टं [सुचित्रं](# "ग. घ. ज. ञ. ट. ठ. विस्तरं।") चारुहासिनि॥२२॥**

**मनोभवसमानं तु पुरुषं दिव्यलक्षणम्।  
न ( प्र )धावत्यतिभावेन एनं दृष्ट्वा यथा सखि॥२३॥**

**तथा न धावते भद्रे पुंसमन्यं न मन्यते।  
एवं गन्तव्यमावाभ्यां सखीभिर्गृहमेव हि॥२४॥**

**एवमाभाष्य सा रम्भां गमनायोपचक्रमे।  
गमनायोत्सुकां ज्ञात्वा नहुषस्यान्तिकं प्रति॥  
तामुवाच ततो रम्भा कस्मादेवि न गम्यते॥२५॥**

**[सूत](# " ट. कुञ्जल।") उवाच—**

**सख्या च रम्भया सार्धं नहुषं वीरलक्षणम्।  
तस्यान्तिकं तु संप्राप्य प्रेषयामास तां सखीम्॥२६॥**

**एनं गच्छ महाभागे नहुषं देवरूपिणम्।  
कथयस्व कथामेतां तवार्थ आगता यतः॥२७॥**

**एवं सखि करिष्यामि सुप्रियं तव सुव्रते।  
एवमुक्त्वा गता रम्भा नहुषं राजनन्दनम्॥२८॥**

**[चापबाणधरं](# "७ घ. च. झ ट. ठ. ड. ºपतूणधº।") वीरं द्वितीयमिव वासवम्।  
प्रत्युवाच गता रम्भा सख्या वचनमुत्तमम्॥२९॥**

**आयुपुत्र महाभाग रम्भाऽहं समुपागता।  
शिवस्य कन्यया वीर तपस्यन्त्या प्रयोजिता॥३०॥**

**त्वदर्थे देवदेवेन उमया दिव्यया पुरा।  
भार्यारत्नं वने सृष्टं श्रेष्ठं लोकेषु दुर्लभम्॥३१॥**

**दुष्प्राप्यं च नरश्रेष्ठैर्देवैः सेन्द्रैस्तपोधनैः।  
गन्धर्वैः पन्नगैः सिद्धैश्वारणैः पुण्यलक्षणैः॥३२॥**

**स्वयमेव समायातं तवार्थे शृणु सांप्रतम्।  
स्त्रीरत्नं च महाप्राज्ञ प्रकृष्टं पुण्यनिर्मितम्॥३३॥**

**अशोकसुन्दरी नाम तवार्थं तपसि स्थिता।  
अत्यर्थं तु तपस्तप्तं भवन्तमिच्छते सदा॥३४॥**

**एवं ज्ञात्वा महाप्राज्ञ भजमानां भजस्व हि।  
त्वदृते सा वरारोहा पुरुषं नैव याचते॥३५॥**

**नहुषेण तयोक्तं तु श्रुत्वा तथाऽवधारितम्।  
प्रत्युत्तरं ददौ चाथ रम्भे मे श्रूयतां वचः॥३६॥**

**[तत्तु](# "एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः।") सर्वं विजानामि यत्त्वयोक्तं ममाग्रतः।  
ममाग्रे कथितं पूर्व वसिष्ठेन महात्मना॥३७॥**



**सर्वमेव विजानामि यस्यास्तु तप उत्तमम्।\]  
श्रूयतां वचनं रम्भे येन सौख्यं भविष्यति॥३८॥**

**अहत्वा दानवं [हुण्डं](# "क. ख. ङ. च. छ. झ. ड. पापं।") न गच्छामि [वरानने](# "छ. वराङ्गनाम्।")।  
सर्वमेतत्सुवृत्तान्तमहं जानामि चैव हि॥३९॥**

**ममार्थंतब संभूतिस्तप आचरितं त्वया।  
मम भार्या न संदेहो भवती विधिना कृता॥४०॥**

**ममार्थेनिश्वर्यं कृत्वा तप आचरितं त्वया।  
हृता [तस्मादुपायेन](# "क. ख. घ. ङ. च. च. छ. झ. ढ. ºस्मात्सुपापेन।") भवती नियमस्थिता॥४१॥**

**सूतिगृहादहं तेन दानवेनाधमेन च।  
बालभावस्थितो देवि पितृमातृविनाकृतः॥४२॥**

**तस्माचं तु हनिष्यामि \[[हुण्डं](# "एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्थः।") तं दानवाधमम्।  
पश्चात्त्वामुपनेष्येऽहं\] वसिष्ठस्याऽऽश्रमं प्रति॥४३॥**

**एवं कथंय भद्रं ते रम्भे मत्प्रियकारिणीम्।  
एवं विसर्जिता तेन सत्वरं सा गता पुनः॥४४॥**

**अशोक सुन्दरीं देवीं कथयामास तस्य च।  
समासेन तथा सर्व रम्भा सा द्विजसत्तम॥४५॥**

**अशोकसुन्दरी बाला ह्यवधार्य सुभाषितम्।  
नहुषस्यापि वीरस्य हर्षेण च समन्विता॥ ४६॥**

**तस्थौ तत्र तया सार्धं स्वसख्या रम्भया तदा।  
भर्तुश्चकीदृशं वीर्यामितिपश्याम्यहं स्थिता॥४७॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे नाहुषे त्रयोदशाधिकशततमोऽध्यायः॥११३॥**

**आदितः श्लोकानां समष्ट्यङ्क्ताः– ८५७९**

———————

**अथ चतुर्दशाधिकशततमोऽध्यायः।**

———————

**[कुञ्जल](# "क. ख. घ. ङ. च. छ. झ. ट. ठ. ड. ढ. सूत।") उवाच—**

**अथ ते दानवाः [सर्वे](# "क. ख. घ. ङ. च. छ. झ. ट. ठ. ड. ढ. पापाः।") हुण्डस्य परिचारकाः।  
नहुषस्यापि संवादं रम्भायाः शुश्रुवुस्तदा॥१॥**

**आचचक्षुश्च ते हुण्डं दैत्येन्द्रं सर्वमेव तत्।  
तमाकर्ण्य स [चुक्रोर्ध](# "क. ख. ङ. च. छ. झ. ढ. ºध विशठं वाº।") दूतं वाक्यमथाब्रवीत्॥२॥**

**गच्छ [दूत](# "कं. ख. घ. ङ. च. छ. झ. ट. ठ. ड. ढ. वीर।") [ममाऽऽदेशत्वमेवं](# "छ. ºशाज्जानीहि पुरुषं हि तम्। सº।") तं समाचर।  
संभाषते तया सार्धं पुरुषः शिवकन्यया॥३॥**

**स्वामिनिर्देशमाकर्ण्य जगाम [लघु](# "ड. तत्र।") दानवः।  
विविक्ते [नदुषं](# "क. ख. ङ. छ. झ. ढ. विशठो। ड. विसृष्टो।") वीरमिदं वचनमब्रवीत्॥४॥**

**\[[रथेन](# "एतच्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") साश्वसूतेन दिव्येन परितिष्ठसि।  
धनुषा दिव्यबाणैस्तु सभायां हि भयंकरः॥५॥**

**कस्य केन सुकार्येण प्रेषितः केन वै भवान्।\]  
अनया रम्भया तेऽद्याप्यनया शिवकन्यया॥६॥**

**किमुक्तं तत्स्फुटं सर्वं कथयस्व ममाग्रतः।  
हुण्डस्य देवमर्दस्य न बिभेति भवान्कथम्॥७॥**

**एतन्मे सर्वमाचक्ष्व यदि जीवितुमिच्छसि।  
सद्यो गच्छात्र मा तिष्ठ दुःसहो दानवाधिपः॥८॥**

**नहुष उवाच—**

**योऽसावायुर्बली राजा सप्तद्वीपाधिपः प्रभुः।  
तस्य मां तनयं विद्धि सर्वदैत्यविनाशनम्॥  
नहुषं नाम विख्यातं देवब्राह्मणपूजकम्॥९॥**

**हुण्डेनापहृतं बाल्ये स्वामिना तव मानद।  
सेयं कन्या शिवस्यापि दैत्येनापहृता पुरा॥१०॥**

**घोरं तपश्चरत्येषा हुण्डस्यापि वधाय च।  
योऽहमादौ हृतो बालस्त्वयाऽऽयोः सूतिकागृहात्॥११॥**

**दास्या अपि करे दत्तः सूदस्यापि दुरात्मना।  
वधार्थं श्रूयतां पाप सोऽहमद्य समागतः॥१२॥**



**अस्यापि हुण्डदैत्यस्य दुष्टस्य पापकर्मणः।  
अन्यांश्च दानवान्घोरान्नयिष्ये यमसादनम्॥१३॥**

**मामेवं विद्धि पापिष्ठ एवं कथय दानवम्।  
एवमाकर्ण्य तत्सर्वे नहुषस्य महात्मनः॥१४॥**

**गत्वा हुण्डं स दुष्टात्मा आचचक्षेऽस्य भाषितम्।  
निशम्य तन्मुखात्तूर्ण चुक्रोध दितिजेश्वरः॥१५॥**

**कस्मात्सूदेन पापेन तया दास्या न घातितः।  
यतोऽयं वृद्धिमायातो मया व्याधिरूपेक्षितः॥१६॥**

**अद्यैनं घातयिष्यामि त्वनया शिवकन्यया।  
आयोः पुत्रं स्वलं युद्धे बाणैरेभिः शिलाशितैः॥१७॥**

**[एवमुक्त्वा](# "ड. ºक्त्वा स दैत्येन्द्रः सा।")विचिन्त्यैव सारथिं वाक्यमब्रवीत्।  
योजय स्यन्दनं त्वं मे वाजिभिः साधुभिः शुभैः॥१८॥**

**सेनाध्यक्षं समाहूय इत्युवाच [रुषाऽन्वितः](# "क. ख. ङ. च. छ. झ. ढ. समातुरः।")।  
सज्यतां मम सैन्यं त्वं शूराभागान्प्रकल्पय॥१९॥**

**सारोहैस्तुरगान्योज पताकाध्वजचामरैः।  
चतुरङ्गं बलं मेऽय योजयस्व हि सत्वरम्॥२०॥**

**एवमाकर्ण्य तत्तस्य हुण्डस्यापि मतं लघु।  
सेनाध्यक्षो महाप्राज्ञः सर्वे चक्रे यथाविधि॥२१॥**

**चतुरङ्गेण तेनासौ बलेन महताऽऽवृतः।  
जगाम नहुषं वीरं चापबाणधरं रणे॥२२॥**

**इन्द्रस्य स्यन्दने युक्तं सर्वशस्त्रभृतां वरम्।  
उद्यतं समरे [वीरं](# "क. ख. ङ. च. छ. झ. ढ. धीरं।") दुरापं देवदानवैः॥२३॥**

**पश्यन्ति गगने देवा विमानस्था महौजसः।  
तेजोज्वालासमाकीर्णं दिविस्थमिव भास्करम्॥२४॥**

**सूत उवाच—**

**अथ ते दानवाः सर्वे ववृषुस्तं शरोत्तमैः।  
खङ्गैः पाशैर्महाशूलैः शक्तिभिश्चपरश्वधैः॥२५॥**

**युयुधुः संयुगे तेन नहुषेण महात्मना।  
संरम्भाद्गर्जमानास्ते यथा [मेघा](# "छ. ºवाइवान्तरे। तº।")गिरौ तथा॥२६॥**

**तद्विक्रमं समालोक्य आयुपुत्रः प्रतापवान्।  
इन्द्रायुधसमं चापं विस्फार्य सगुणस्वरम्॥२७॥**

**वज्रस्फोटसमः शब्दः चापस्यापि महात्मना।  
नहुषेण कृतो विप्रा दानवानां भयप्रदः॥२८॥**

**महता तेन शब्देन दानवाश्च चकम्पिरे।  
[कम्पनाविष्टहृदया](# "क. स. घ. ङ. च. छ, झ. ठ. ड. ढ. कश्मलाविº।") भग्नसत्त्वा महाहवे॥२९॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे च्यवनोपाख्याने नाहुषे चतुर्दशाधिकशततमोऽध्यायः॥ ११४॥**

**आदितः श्लोकानां समष्ट्यङ्क्ताः– ८६०८**

**![](../books_images/U-IMG-1730224116Screenshot2024-10-28212602.png)**

**अथ पञ्चदशाधिकशततमोऽध्यायः।**

**कुञ्जल उवाच—**

**ततस्त्वसौ संयति राजमानः समुद्यतश्चापधरो महात्मा॥  
\[[यथैव](# "एतच्चिह्नान्तर्गतः पाठो ड. पुस्तकस्थः।") कालः कुपितः स लोकान्संहर्तुमैच्छत्तु तथा स दानवान्॥१॥**

**महाश्रजालै रवितेजतुल्यैः सुदीप्तिमद्भिर्निजघान तेजसा।  
वायुर्यथोन्मूलयतीह पादपांस्तथैव राजा निजघान दानवान्॥ \]२॥**

**वायुर्यथा मेघचयं च दिव्यं संचालयेत्स्वेन बलेन तेजसा।  
तथा स राजा ह्य[सुरन्समस्तान्सं](# "क. ख. ङ. च. छ. झ. ड. ढ. ºरान्मदोत्कटान्सनाº।")नाशयेद्वाणवरैः सुतीक्ष्णैः॥३॥**

**न शेकुर्दानवाः सर्वे बाणवर्ष महात्मनः।  
मृताः केचिद्द्रुताः केचिन्नष्टाः केचिन्महाहवात्॥४॥**



**महातेजं महाप्राज्ञंमहादानवशासनम्।  
स चुक्रोध सुदुष्टात्मा दृष्ट्वा तं नृपनन्दनम्॥५॥**

**स्थितो गत्वेदमाभाष्य तिष्ठ तिष्ठेति चाऽऽहवे।  
त्वामद्यैव नयिष्यामि आयुपुत्र यमान्तिके॥६॥ **

**नहुष उवाच—**

**स्थितोऽस्मि समरे पश्य त्वामहं हन्तुमागतः।  
अहत्वा नैव यास्यामि भवन्तं पापचेतनम्॥७॥**

**इत्युक्त्वा धनुरादाय बाणानग्निशिखोपमान्।  
छत्रेण धियमाणेन शुशुभे सोऽपि संगरे॥८॥**

**इन्द्रस्य सारथिं दिव्यं मातलिं वाक्यमब्रवीत्।  
वाहयस्व रथं मेऽद्य हुण्डदैत्यस्य संमुखे॥९॥**

**इत्युक्तस्तेन वीरेण मातलिर्लघुविक्रमः।  
तुरगांश्चोदयामास महावातरयोपमान्॥१०॥**

**उत्पेतुश्च ततो वाहा ईसा [इव](# "क. ख. ञ. ºव यथाम्बरे। छº")सरोजले।  
छत्रेण चेन्दुवर्णेन स रथेन पताकिना॥११॥**

**नभस्तलं समासाद्य यथा सूर्यो विराजते।  
आयुपुत्रस्तथा संख्ये तेजसा विक्रमेण च॥१२॥ **

**अथ हुण्डो रथस्थोऽपि भ्राजमानः स्वतेजसा।  
सर्वायुधास्त्रसंयुक्त[स्तद्वेत्सो](# "ड. ºद्वत्स चाऽऽहवे स्थिº।")ऽप्यम्बरे स्थितः॥१३॥ **

**उभयोर्वीरयोर्युद्धं देवविस्मयकारकम्।  
आसीत्तदा महाप्राज्ञ दारुणं भीतिदायकम्॥१४॥**

**सुबाणैर्निशितैस्तीक्ष्णैः कङ्कपत्रैः शिलीमुखैः।  
हुण्डेन ताडितो राजा स बाहोरन्तरे तदा॥१५॥**

**[सुभाले](# "ङ. ड. ढः सुबाणैः पद्मभिर्विद्धो नहुषोऽपि पुनस्तदा।") पञ्चभिर्बाणैौर्वेद्धः क्रुद्धोऽभवत्तदा।  
\[[स](# "एतच्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") विद्धस्तु महाबाणैरधिकं शुशुभे नृपः॥१६॥**

**सारुणः करमालाभिरुदयंश्च दिवाकरः।  
रुधिरेण सुदिग्धाङ्गो हेमबाणैस्तनुस्थितैः॥१७॥**

**सूर्यवच्छोभते राजा पूर्ववन्नभसि स्थितः\]।  
दृष्ट्वा तु पौरुषं तस्य दानवं वाक्यमब्रवीत्॥१८॥**

**तिष्ठ तिष्ठ क्षणं दैत्य पश्य मे लाघवं पुनः।  
इत्युक्त्वा चरणे दैत्यं जघान दशाभिः शरैः॥१९॥**

**[मुखे](# "छ. झ. °खे भाले हत०।") बाणैर्हतस्तेन मूर्च्छितो निपपात ह।  
पश्यमानैः सुरैः सर्वै रथोपरि महाबलः॥२०॥**

**देवैश्चचारणैः सिद्धैः कृतः शब्दः सुहर्षजः।  
जय जयेति राजेन्द्र शङ्खान्दध्मुः पुनः पुनः॥२१॥ **

**स कोलाहलशब्दस्तु तुमुलो देवतेरितः।  
कर्णरन्ध्रं समाविष्टो दुण्डस्य मूर्च्छितस्य च॥२२॥**

**श्रुत्वा स धनुरादाय वाणमाशीविषोपमम्।  
[स्थीयतां](# "ड. तांदुष्ट वै यु।") स्थीयतां युद्धे न मृतोऽस्मि त्वया हतः॥२३॥**

**इत्युक्त्वा पुनरुत्थाय लाघवेन समन्वितः।  
एकविंशतिभिर्बाणैर्नहुषं चाहनत्पुनः॥२४॥**

**एकेन मुष्टिमध्ये तु बहुभिर्जानुमध्यतः।  
चतुर्भिश्च महाश्वांश्च च्छत्रमेकेन चैव च॥२५॥**

**पञ्चभिर्मातलिं विद्ध्वा रथनीडं तु सप्तभिः।  
\[[ध्वजदण्डं](# "एतच्चिह्नान्तर्गतः पाठो ड. पुस्तकस्थः।") त्रिभिस्तीक्ष्णैर्दानवः शिखिभिस्त्रिभिः\]॥२६॥**

**आदानं दानवेन्द्रस्य शरमोक्षं दुरात्मनः।  
लाघवं तस्य वै दृष्ट्वा देवास्ते विस्मयं गताः॥२७॥**

**तस्य पौरुषमापश्य स राजा दानवेश्वरम्।  
धीरोऽसि कृतविद्योऽसि भूरोऽसि रणपण्डितः॥२८॥**

**इत्युक्त्वा दानवं तंतु धनुर्विस्फार्य भूपतिः।  
[मार्गणैर्दशभिस्तं](# "घ. ट. ठ. ड. निशितैस्तं।") तु विव्याध लघुविक्रमः॥२९॥**

**त्रिभिर्ध्वजं प्रचिच्छेद स पपात धरातले।  
तुरगान्पातयामास चतुर्भिस्तस्य सायकैः॥३०॥**

**एकेन च्छत्रं तस्यापि चकर्त लघुविक्रमः।  
दशभिः सारथिस्तस्य प्रेषितो यममन्दिरम्॥३१॥**

**दंशनं दशभिश्छित्वा शरैश्च विदलीकृतः।  
सर्वाङ्गेषु च त्रिंशद्भिर्विव्याध दनुजेश्वरम्॥३२॥**

**हताश्वोविरथो जातो बाणपाणिर्धनुर्धरः।  
अभ्यधावत्स वेगेन वर्षयनिशितैः शरैः॥३३॥**

**खगचर्मधरो दैत्यो राजानं तमधावत।  
धावमानस्य हुण्डस्य खङ्गं चिच्छेद भूपतिः॥३४॥**



**सुरमैर्निशितैर्वाणैश्चर्म चिच्छेद भूपतिः।  
अथ हुण्डः सुदुष्टात्मा समालोक्य समन्ततः॥३५॥**

**जग्राह मुहूरं तूर्ण मुमोच लघुविक्रमः।  
वज्रवेगं समायान्तं ददृशे नृपतिस्तदा॥३६॥**

**[मुद्गरं](# "ड. °र स्पेन बाणेन चिच्छेद नृपतिस्तदा। द°।") स्वनवन्तं चापातयदम्बरात्ततः।  
\[[दशभिर्निशितैर्बाणैः](# "एतच्चिह्नान्तर्गतः पाठो घ. ट. ठ. ड. पुस्तकस्थः।") [क्षुरमैथ](# "ड. मापातयास मुद्ररम्।") स्वविक्रमात् \]॥३७॥**

**मुद्ररं पतितं दृष्ट्वा दशखण्डमयं भुवि।  
गदामुद्यम्य वेगेन राजानं [समधावत](# "ड. ºत। राजा परशुना तस्य बाहु चिच्छेद पर्वतः। तº।")॥३८॥**

**खड़गेन तीक्ष्णधारेण तस्य बाहुं मचिच्छिदे।  
सगदं पतितं भूमौ साङ्गदं कटकान्वितम्॥३९॥**

**महाशब्दं ततः कृत्वा वज्रस्फोटमयं स तु।  
रुधिरेण विदिग्धाङ्गो धावमानो महाहवे॥४०॥**

**क्रोधेन महताऽऽविष्ट ग्रस्तुमिच्छति भूपतिम्।  
दुर्निवार्यः समायातः पार्श्वे तस्य च भूपतेः॥४१॥ **

**नहुषेण महाशक्त्या ताडितो हृदि दानवः।  
पतितः सहसा भूमौ वज्राहत इवाचलः॥४२॥**

**तस्मिन्दैत्ये गते भूमावितरे दानवा गताः।  
विविशुगिरिदुर्गेषु कति पातालमास्थिताः॥४३॥**

**देवाः प्रहर्षं जग्मुस्ते गन्धर्वाः सिद्धचारणाः।  
हते तस्मिन्महापापे नहुषेण महात्मना॥४४॥**

**तस्मिन्हते दैत्यवरे महाहवे देवाश्च सर्वे प्रमुदं च लेभिरे।  
तां देवरूपां तपसा विवर्धितां स आयुपुत्रः प्रतिलभ्य हर्षितः॥४५॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे च्यवनोपाख्याने नाहुषे पश्चदशाधिकशततमोऽध्यायः॥११५॥**

**आदितः श्लोकानां समष्ट्यङ्काः– ८६५३**

**![](../books_images/U-IMG-1730225599Screenshot2024-10-28212602.png)**

**अथ षोडशाधिकशततमोऽध्यायः।**

**कुञ्जल उवाच—**

**अशोकसुन्दरी पुण्या रम्भया सह हर्षिता।  
नहुषं प्राप्य विक्रान्तं तमुवाच तपस्विनी॥१॥**

**अहं ते धर्मतः पत्नी देवैर्दिष्टा तपस्विनी।  
उद्वाहयस्व मां वीर पतिधर्ममिहेच्छतीम्॥२॥**

**सदैव चिन्तमाना च त्वामहं तप आस्थिता।  
भवान्धर्मप्रसादेन मया प्राप्तो नृपोत्तम॥३॥**

**नहुष उवाच—**

**मदर्थे नियता भद्रे यदि त्वं तप आस्थिता।  
गुरोर्वाक्यान्मुहूर्तेन तव भर्ता भवाम्यहम्॥४॥**

**अनया रम्भया सार्धमावां गच्छाव भामिनि।  
समारोप्य रथे तां तु रम्भां च सुमनोहराम्॥५॥**

**तेनैव रथमुख्येन वसिष्ठस्याऽऽश्रमं प्रति।  
जगाम लघुवेगेन ताभ्यां सह महाशयाः॥६॥**

**तमाश्रमगतं विप्रं समालोक्य प्रणम्य च।  
तया सार्धं महातेजा हर्षेण महताऽन्वितः॥७॥**

**यथा च युद्धं संजातं निहतो दानवो यथा।  
निवेदयामास सर्व वसिष्ठाय महात्मने॥८॥**

**वसिष्ठोऽपि समाकर्ण्य नहुषस्य विचेष्टितम्।  
हर्षेण महताऽऽविष्ट आशीर्भिरभिनन्द्य तम्॥९॥**

**तिथौ लग्ने शुभे प्राप्तेतयोस्तु मुनिपुंगवः।  
विवाह कारयामास अनिब्राह्मणसंनिधौ॥१०॥**

**आशीर्भिरभिनन्द्यैवं मिथुनं प्रेषितं पुनः।  
मातरं पितरं पश्य द्रुतं गत्वा महामते॥११॥**

**त्वां च दृष्ट्वा हि ते माता पिताऽसौ चापि सुव्रतः।  
हर्षेण वृद्धिमाप्नोतु पर्वणीव तु सागरः॥१२॥ **

**एवं संप्रेषितो वीरो मुनिना ब्रह्मसूनुना।  
तेनैव रथवर्येण जगाम लघुविक्रमः॥१३॥**



**नमस्कृत्य द्विजेन्द्र तं गतो मातलिना तदा।  
\[[स्वपुरं](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्यः।") पितरं द्रष्टुं तां च मातां यशस्विनीम्॥१४॥**

**सूत उवाच\]—**

**अप्सरा मेनका नाम प्रेषिता दैवतैस्ततः।  
आयोर्भार्या सुदुःखेन पतिता शोकसागरे॥१५॥**

**तामुवाच महाभागां देवीमिन्दुमतीं प्रति।  
मुच शोकं महाभागे तनयं पश्य संमुखम्॥१६॥**

**निहत्य दानवं पापं तव पुत्रापहारकम्।  
समायान्तं सभायां च वीरश्रिया समन्वितम्॥१७॥**

**सुहृत्तं संगरे तत्र नहुषेण यथा कृतम्।  
तस्यै निवेदयामास [इन्दुमत्यै](# "च. ट. ठ. ड. ºस्यै महामतिः। मेº।") च मेनका॥१८॥**

**मेनकाया वचः श्रुत्वा हर्षेणाऽऽकुलितेक्षणा।  
सखि सत्यं ब्रवीषि त्वमित्युवाच सगगदम्॥१९॥**

**सामृतं सुप्रियं वाक्यं मनःप्रोत्साहकारकम्।  
जीवादिकं मया देयं त्वयि सर्वस्वमेव च॥२०॥**

**एवमाभाष्य तां देवी राजानमिदमब्रवीत्।  
तव पुत्रो महाबाहुः समायातो हि सांप्रतम्॥२१॥**

**आख्याति च महाभाग एषा चैव वरांप्सरा।  
भर्तारमेवमाभाष्य विरराम प्रहर्षिता॥२२॥**

**समाकर्ण्य नृपेन्द्रस्तु तामुवाच मियां सतीम्।  
पुरा प्रोक्तं महाभागे मुनिना नारदेन हि॥२३॥ **

**पुत्रं प्रति न कर्तव्यं दुःखं राजन्कदाचन।  
तं निहत्य स्ववीर्येण दानवं चैष्यते पुनः॥२४॥**

**संजातं सत्यमेवं हि मुनिना भाषितं पुरा।  
अन्यथा वचनं तस्य कथं देवि भविष्यति॥२५॥**

**दत्तात्रेयो मुनिश्रेष्ठः साक्षादेवो जनार्दनः।  
शुश्रूषितो मया देवि त्वया च तपसा पुरा॥२६॥**

**पुत्ररत्नं तेन दत्तं विष्णुतेजः समन्वितम्।  
सदा हनिष्यति परं दानर्व पापचेतनम्॥२७॥**

**सर्वदैत्यप्रहर्ता च प्रजापालो महाबलः।  
दत्तात्रेयेण मे दत्तो वैष्णवांशः सुतोत्तमः॥२८॥**

**एवं संभाष्य तां देवीं राजा चेन्दुमतीं तदा।  
महोत्सवं ततश्चक्रे पुत्रस्याऽऽगमनं प्रति॥२९॥**

**हर्षेण महताऽऽविष्टो विष्णुं सस्मार वै पुनः॥३०॥**

**अपपत्रं सुरसंघयुक्तमानन्दरूपं परमार्थमेकम्।  
क्लेशापहं सौख्यप्रदं नराणां सद्वैष्णवानामिह मोक्षदं परम्॥३१॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे षोडशाधिकशततमोऽध्यायः॥११६॥**

**आदितः श्लोकानां समष्ट्यङ्काः — ८६८४**

**![](../books_images/U-IMG-1730310336Screenshot2024-10-28212602.png)**

**अथ सप्तदशाधिकशततमोऽध्यायः।**

**कुञ्जल उवाच—**

**नहुषः प्रियया सार्धं तया चैवापि रम्भया।  
ऐन्द्रेणापि सुदिव्येन स्यन्दनेन वरेण च॥१॥**

**नागाह्वयं पुरं प्राप्तः सर्वशोभासमन्वितम्।  
[दिव्यमेण्डपयुक्तं](# "क. ख. घ. ङ. च. छ. झ. ट. ठ. ड.ढ.मङ्गलस्यु") च भवनैरुपशोभितम्॥२॥**

**[हेमतोरणेगेरैश्च](# "बसंधैव") पताकाभिरलंकृतम्।  
नानावादित्रसंघोषैर्बन्दिचारणशोभितम्॥३॥**

**देवरूपोपमैः पुण्यैः पुरुषैः समलंकृतम्।  
नारीभिर्दिव्यरूपाभिर्गजाश्चैः स्यन्दनैस्तथा॥४॥**

**नानामङ्गलशब्दैश्चवेदध्वनि समाकुलम्।  
गीतवादित्रशब्देश्चवीणावेणुस्वनैस्तथा॥५॥**



**सर्वशोभासमाकीर्ण विवेश स पुरोत्तमम्।  
वेदमङ्गलघोषैव ब्राह्मणैरभिपूजितः॥६॥**

**ददर्श पितरं वीरो मातरं तां सुपुण्यकाम्।  
हर्षेण महताऽऽविष्टः पितुः पादौ ननाम सः॥७॥**

**अशोक सुन्दरी सा तु तयोः पादौ पुनः पुनः।  
ननाम भक्त्या भावेन चोभयोः सा वरानना॥८॥**

**रम्भा च सा ननामाप्यदर्शयत्प्रीतिमुत्तमाम्।  
\[[नमस्कृत्वा](# "एतच्चिह्नान्तर्गतः पाठः क. ख. घ. ङ. च. पुस्तकस्थः।") समाभाष्य स्वगुरुं नृपनन्दनः॥९॥**

**अनामयं च पप्रच्छ मातरं पितरं प्रति।  
एवमुक्तो महाभागः सानन्दपुलकोद्गमः॥॥**

**आयुरुवाच—**

**अद्यैव व्याधयो नष्टा दुःखशोकावुभौ गतौ।  
भवतो दर्शनात्पुत्र संतुष्टं हृष्यते जगत् \]॥११॥ **

**कृतकृत्योऽस्मि संजातस्त्वयि जाते महौजासे।  
स्ववंशोद्धरणं कृत्वा ह्यहमेव समुद्धृतः॥१२॥**

**इन्दुमत्युवाच—**

**पर्वणी प्राप्य चेन्दोस्तु तेजो दृष्ट्वा महोदधिः।  
वृद्धिं यातिं महाभाग तथाऽहं तव दर्शनात्॥१३॥ **

**वर्द्धिताऽस्मि सुहृष्टाऽस्मि सानन्देन समाकुला।  
दर्शनाते महाभाग धन्या जाताऽस्मि मानद॥१४॥**

**एवं संभाष्य तं पुत्रमालिङ्गच तनयोत्तमम्।  
शिरस्याघ्राय तस्यापि वत्सं धेनुर्यया स्वकम्॥१५॥**

**अभिनन्द्य सुतं प्राप्त नहुषं देवरूपकम्।  
आशीर्भिः सर्वपुण्याभिर्देवी चेन्दुमती तथा॥१६॥**

**सूत उवाच—**

**अथासौ मातरं पुण्यं देवीमिन्दुमतीं सुतः।  
कथयामास वृत्तान्तं यथा चाऽऽहवमात्मनः॥१७॥ **

**स्वभार्यायास्तथोत्पत्तिं प्राप्तिं चैव महायशाः।  
हुण्डेनापि यथा युद्धं हुण्डस्यापि निपातनम्॥१८॥ **

**समासेन समस्तं तदाख्यातं स्वयमेव हि।  
मातापित्रोर्यथा चाग्रे तयोरानन्ददायकम्॥१९॥**

**मातापितरावाकर्ण्य पुत्रस्यापि पराक्रमम्।  
हर्षेण महताऽऽविष्टौ संजातौ पूर्णमानसौ॥२०॥**

**नहुषो धनुरादाय इन्द्रस्य स्यन्दनेन च।  
जिगाय पृथिवीं सर्वा सप्तद्वीपां सपचनाम्॥२१॥**

**पित्रोः समर्पयामास वसुपूर्णा वसुंधराम्।  
पितरं हर्षयभित्यं दानधर्मैः सुकर्मभिः॥२२॥**

**पितरं याजयामास राजसूयादिभिस्तदा।  
महायज्ञैः सुदानैश्चव्रतैर्नियमसंयमैः॥२३॥**

**\[[सुदानैर्यशसा](# "एतच्चिह्नान्तर्गतः पाठः क. ख. घ ङ. च. छ. ट. ठ. ड. ढ. पुस्तकस्थः।") पुण्यैयज्ञैःपुण्यमहोदयैः \] \।  
सुसंपूर्णौ कृतौ तौ तु पितरौ चाऽऽयुसूनुना॥२४॥**

**अथ देवाः समागत्य नागाहयं पुरोत्तमम्।  
अभ्यषिञ्चन्महात्मानं नहुषं वीरमर्दनम्॥२५॥**

**मुनिभिः सह सिद्धैश्चह्यायुनाऽनेन भूभुजा।  
अभिषिच्य स्वराज्ये तं समेतं शिवकन्यया॥२६॥**

**भार्यायुक्तः सुकायेन आयू राजा महायशाः।  
दिवं जगाम धर्मात्मा देवैः सिद्धैः सुपूजितः॥२७॥ **

**ऐन्द्रं पदं परित्यज्य ब्रह्मलोकं गतः पुनः।  
हरलोकं जगामाथ स राजा देवपूजितः॥२८॥**

**स्वकर्मभिर्महाराजः सुपुत्रस्यापि तेजसा।  
हरेर्लोकं [जगामाथ](# "ङ. च. निवसत्येव पूजितः। पुº। छ. ºभ निवसत्येष भूपतिः। पुº।")स राजा भक्तसत्तमः॥२९॥**

**पुरुषैः [पुण्यकर्माख्यैरीदृशे](# "ड. ºव्यधर्माº।") पुण्य उत्तमे।  
यतितव्यं महाभाग किमन्यैः [शोकैकारकैः](# "ड. ºकसागरैः। जाº")॥३०॥**

**जातो यथा स धर्मात्मा नहुषः पितृतारकः।  
[कुलस्य](# "ङ. ढ. पुस्तकस्य।") धर्ता सर्वस्य ज्ञानविज्ञानसंयुतः॥३१॥**

**एतते सर्वमाख्यातं चरितं तस्य धीमतः।  
अन्यत्किंते प्रवक्ष्यामि वद पुत्र कपिञ्जल॥३२॥**



**एवंविधं पुण्यमयं चरित्रं वरिष्ठमेतद्यशसा समेतम्॥  
आयोः सुतस्यापि शृणोति मर्त्योभोगान्स भुक्त्वैति पदं मुरारे॥३३॥**

इति श्रीमहापुराणे पाद्मे भूमिखण्डे वेनोपाख्याने गुरुतीर्थे च्यवनोपाख्याने नाहुषे सप्तदशाधिकशततमोऽध्यायः॥११७॥

**आदितः श्लोकानां समष्ट्यङ्काः— ८७१७**

**![](../books_images/U-IMG-1730345418Screenshot2024-10-28212602.png)**

अथाष्टादशाधिकशततमोऽध्यायः।

**कपिञ्जल उवाच—**

**गङ्गामुखे पुरा तात रोदमाना वराङ्गना।  
नेत्राभ्यामश्रुबिन्दूनि पतन्ति च महाजले॥१॥**

**गङ्गामध्ये निमज्जन्ति भवन्ति कमलानि च।  
पुण्यानि रूपाणि सुगन्धीनि महान्ति [च](# "एतदग्रे क. ख. ङ. च. छ. झ. ढ. पुस्तकेषु 'तस्यास्तात सुनेत्राभ्यां किमर्थं सा प्रदेवति। गङ्गोदके महाभाग निर्मला अनुविन्दवः 'इत्यधिकम्।")॥२॥ **

**अस्थिशेषोऽथ पुरुषो जटाचीरधरः पुनः।  
तानि सौगन्ध्ययुक्तानि पद्मानि विचिनोति सः॥३॥ **

**हेमवर्णानि दिव्यानि शिवं नीत्वा समर्चयेत्।  
सा का नारी समाचक्ष्व स वा को हि महामते॥४॥ **

**अर्चयित्वा शिवं चापिकस्मात्पश्चात्मरोदिति।  
एतन्मे सर्वमाचक्ष्व यद्यहं तव वल्लभः॥५॥ **

**कुञ्जल उवाच—**

**शृणु वत्स प्रवक्ष्यामि वृत्तान्तं देवनिर्मितम्।  
चरितं सर्वपापघ्नं विष्णोश्चैव महात्मनः॥६॥**

**योऽसौ हुण्डो महावीर्यो नहुषेण हतो रणे।  
तस्य पुत्रो महावीर्यो विहुण्डस्तपसाऽन्वितः॥७॥ **

**निहतं पितरं श्रुत्वा सामात्यं सपरिच्छदम्।  
आयुपुत्रेण धीरेण नहुषेण बलीयसा॥८॥**

**तपश्चचार संक्रुद्धो देवान्हन्तुं समुद्यतः।  
पौरुषं तस्य दुष्टस्य तपसा वर्धितस्य च॥९॥**

**जानन्ति देवाः सर्वे तु दुःसहं समराङ्गणे।  
हुण्डात्मजो विहुण्डस्तु त्रैलोक्यं हन्तुमिच्छति॥१०॥**

**पितुर्वैरं करिष्यामि हनिष्ये मानवान्सुरान्।  
एवं समुद्यतः पापी देवब्राह्मणकण्टकः॥११॥**

**उपद्रवं समारेभे प्रजाः पीडयते च सः।  
तस्यैव तेजसा दग्धा देवाश्चेन्द्रपुरोगमाः॥१२॥**

**शरणं देवदेवस्य जग्मुर्विष्णोर्महौजसः।  
देवदेवं जगन्नाथं शङ्खचक्रगदाधरम्॥१३॥**

**ऊचुश्च पाहि नो नित्यं विहुण्डस्य महाभयात्॥१४॥**

**विष्णुरुवाच— **

**वर्धन्तु देवाः सर्वे तु सुसुखेन महेश्वराः।  
विहुण्डं नाशयिष्यामि पापिनं देवकण्टकम्॥१५॥**

**एवमाभाष्य तान्देवान्मायांकृष्णो विधाय च।  
स्वयमेव स्थितस्तत्र नन्दने सुमहायशाः॥१६॥**

**मायामयं चकाराथ स्वकं रूपं गुणान्वितम्।  
विष्णुमाया महाभागा सर्वविश्वमोहिनी॥१७॥ **

**\[[चकार](# "एतच्चिह्नान्तर्गतोऽयं पाठो ड. पुस्तकस्यः।") रूपमतुलं विष्णोर्माया प्रमोहिनी\]।  
विहुण्डस्य वधार्थाय रूपलावण्यशालिनी॥१८॥ **

**कुञ्जल उवाच—**

**स देवानां वधार्थाय दिव्यमार्गं जगाम ह।  
नन्दने तपन्तीं मायामपश्यदितिजेश्वरः॥१९॥**

**तया विमोहितो दैत्यः कामबाणकृतान्तरः।  
आत्मनाशं न जानाति कालरूपां वरस्त्रियम्॥२०॥ **

**तां दृष्ट्वा तप्तहेमाभां रूपद्रविणशालिनीम्।  
लुब्धो विहुण्डः पापात्मा तामुवाच वराङ्गनाम्॥२१॥ **

**काऽसि काऽसिवरारोहे मम चित्तप्रमाथिनी।  
संगमं देहि मे भद्रे रक्ष रक्ष बरानने॥२२॥**



**संगमात्तव देवेशि यं यमिच्छसि सांप्रतम्।  
तं तं दद्मि महाभागे दुर्लभं देवदानवैः॥२३॥**

**मायोवाच—**

**मामेव भोक्तुमिच्छा चेद्दायं मे देहि दानव।  
[सप्तकोटिमितैश्चैव](# "घ. छ. ट. ठ. ड. टिसुहृयैस्त्वं पुº।") पुष्पैः पूजय शंकरम्॥२४॥**

**कामोदसंभवैर्दिव्यैः सुगन्धैर्देवदुर्लभैः।  
तेषां पुष्पकृतां मालां मम [कण्ठे](# "क. ख. ग. घ. ङ. च. छ. ज. झ. म. ट. ठ. ड. ढ. ºण्ठे स्म दानव। आº।") सुशोभिताम्॥२५॥**

**आरोपय महाभाग एतद्दायं प्रदेहि मे।  
तदाऽहं सुप्रिया भार्या भविष्यामि न संशयः॥२६॥**

**विहुण्ड उवाच—**

**\[[एवं](# "एतच्चिह्नान्तर्गतः पाठः क. ख. घ. ङ. च. छ. झ. ट. ठ. ड. ढ. पुस्तकस्थः।") देवि करिष्यामि वरं दधि प्रयाचितम्\]।  
वनानि यानि पुण्यानि दिव्यानि दितिजेश्वरः॥२७॥**

**वभ्राम मन्मथाविष्टो न पश्यति च तद्द्रुमम्।  
कामोदकाख्यं पप्रच्छ यत्र तत्र गतः स्वयम्॥२८॥ **

**कामोदको द्रुमो नास्ति वदत्येवं महाजनः।  
पृच्छमानः स दुष्टात्मा कामबाणैः प्रपीडितः॥२९॥ **

**पप्रच्छ भार्गवं गत्वा भक्त्या नमितकंधरः।  
कामोदकं द्रुमं ब्रूहि कान्तं पुष्पसमन्वितम्॥३०॥ **

**शुक्र उवाच—**

**कामोदः पादपो नास्ति योषिदेवास्ति दानव।  
यदा सा हसते चैव प्रसङ्गेन प्रहर्षिता॥३१॥ **

**\[[सुहासाज्जज्ञिरे](# "एतच्चिह्नान्तर्गतः पाठः क. ख. घ. उ. च. छ. झ. ट. ठ. ड. ढ. पुस्तकस्थः।") दैत्य सुगन्धानि वराण्यपि।  
सुमान्येतानि दिव्यानि \] कामोदानि न संशयः॥३२॥**

**अतिपीतानि पुष्पाणि सौरभेण युतान्यपि।  
तेनाप्येकेन पुष्पेण यः पूजयति शंकरम्॥३३॥**

**तस्येप्सितं महाकामं संपूरयति शंकरः।  
तस्याश्च रोदना \[[देव](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") प्रभवन्ति न संशयः॥३४॥ **

**तादृशान्येव पुष्पाणि लोहितानि महान्ति च।  
सौरभेण विना दैत्य \] तेषां स्पर्शे न कारयेत्॥३५॥**

**एवमाकर्ण्य तस्यापि वाक्यं शुक्रस्य भाषितम्।  
उवाच सा तु कुत्राऽऽस्ते कामोदा भृगुनन्दन॥३६॥**

**शुक्र उवाच—**

**गङ्गाद्वारे महापुण्ये सर्वपातकशोधने।  
कामोदाख्यं पुरं तत्र निर्मितं विश्वकर्मणा॥३७॥**

**कौमोदपत्तने नारी दिव्यभोगैरलंकृता।  
तथा चाऽऽभरणैर्भाति सर्वदेवैः सुपूजिता॥३८॥**

**त्वया तत्रैव गन्तव्यं पूजितव्यावराप्सराः।  
उपायेनापि पुण्येन तां महासय दानव॥३९॥**

**एवमुक्त्वा स योगीन्द्रः शुक्रस्तं दानवं प्रति।  
विरराम महातेजाः स्वकार्यायोद्यतोऽभवत्॥४०॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे कामोदाख्यानं नामाष्टादशाधिकशततमोऽध्यायः॥११८॥**

**आदितः श्लोकानां समष्ट्यङ्काः– ८७५७**

**![](../books_images/U-IMG-1730346062Screenshot2024-10-28212602.png)**

**अथैकोनविंशत्यधिकशततमोऽध्यायः।**

**कपिञ्जल उवाच—**

**एतस्या हसनात्तात सुपुष्पाणि भवन्ति वै।  
पुण्यानि दिव्यगन्धीनि दुर्लभानि सुरासुरैः॥१॥ **

**कस्मात्ता देवताः सर्वाः प्रवाञ्छन्ति महामते।  
\[[शंकरस्तोषमायाति](# "एतच्चिह्नान्तर्गतः पाठः क. ख. घ. ङ. च. छ. ट. ठ. ड. ढ. पुस्तकस्थः।") हास्यपुष्पैः सुपूजितः॥२॥ **



**को गुणस्तस्य पुष्पस्य तन्मे कथय विस्तरात्\]।  
गङ्गासमागमे पुण्ये वाराणस्याश्च मध्यगे॥३॥ **

**कामोदा सा भवेत्का तु कस्य पुत्री वराङ्गना।  
हासात्तस्या महाभाग पुष्पाणि प्रभवन्ति च॥४॥**

**किंगुणं तत्फलं ब्रूहि सकलं विस्तरेण च॥५॥**

**कुञ्जल उवाच—**

**पुरा देवैर्महादैत्यैः कृत्वा सौहार्दमुत्तमम्।  
अमृतार्थे प्रमथितं सागरक्षीरमुद्यतैः॥६॥**

**मयनाद्देवदैत्यानां कन्यारत्नचतुष्टयम्।  
वरुणेन दर्शितं पूर्व सोमेनैव तथा पुनः॥७॥**

**पश्चात्मदर्शितं पुण्यममृतं कलशस्थितम्।  
कन्याचतुष्टयं तत्र देवानां हितमिच्छति॥८॥**

**सुलक्ष्मीर्नाम सा चैका द्वितीया वारुणी तथा।  
कामोदाख्या हता या च श्रेष्ठा चैव चतुर्थिका‍॥९॥**

**तासां मध्ये वरा श्रेष्ठा पूर्व जाता महामते।  
तुलसीति समाख्याता लोके पूज्या सदैव हि॥१०॥ **

**निपानरूपा सर्वेषां पयः फेनसमुद्भवा।  
अमृतस्य तरङ्गाच कामोदाख्या बभूव ह॥११॥**

**सोमो राजा तथा लक्ष्मीर्जज्ञाते त्वमृतादपि।  
त्रैलोक्यभूषणं सोमः संजातः शंकरस्य हि॥१२॥ **

**[मृत्युरोगहरा](# "क. ख. ग. घ. ङ. च. ज. झ. ञ. ट. ठ. ड. उ. मृदुरोº।") जाता सुराणां वारुणी तथा।  
ज्येष्ठा सुपुष्यदा जाता लोकानां हितमिच्छताम्॥१३॥**

**अमृतादुत्थिता देवी कामोदा नाम पुण्यदा।  
विष्णोः प्रीत्यै भविष्ये तु वृक्षरूपं प्रयास्पति॥१४॥**

**विष्णुप्रीतिकरी सा तु भविष्यति सदैव हि।  
तुलसी नाम सा पुण्या भविष्यति न संशयः॥१५॥**

**तया सह जगन्नायो रमिष्यति सदैव हि।  
तुलस्याः पत्रमेकं यो नीत्वा कृष्णाय दास्यति॥१६॥ **

**स मेनेऽस्योपकारं तु किमस्मै प्रददाम्यहम्।  
इत्येवं चिन्तयित्वा तु तस्य प्रीतिकरो भवेत्॥१७॥ **

**एवं कामोदनामाऽसौ पूर्वकन्याचतुष्टये।  
यदा सा हसते देवी हर्षाद्गद्गदभाषिणी॥१८॥**

**[सौवर्णानि](# "क. ख. घ. ङ. च. छ. झ. ट. ठ. ड. ढ. सौहृयानि।") सुगन्धीनि मुखात्तस्याः पतन्ति च।  
अम्लानानि सुपुष्पाणि तानि संगृह्ययत्नतः॥१९॥**

**पोर्चच्छंकरं देवं ब्रह्माणं माधवं तथा।  
तस्य देवाः प्रतुष्यन्ति यं यमिच्छति तत्प्रदाः॥२०॥ **

**रोदित्येषा यदा सा च केन दुःखेन दुःखिता।  
नेत्राभ्यो हि तस्यास्तु प्रभवन्ति पतन्ति च॥२१॥**

**तानि चैव महाभाग हृद्यानि सुमहान्ति च।  
सौरभेण विना तैस्तु यः पूजयति शंकरम्॥२२॥**

**तस्य दुःखं च संतापो जायते नात्र संशयः।  
पुष्पैस्तु तादृशैर्देवान्सकृदर्चति पापभीः॥२३॥ **

**तस्य दुःखं प्रकुर्वन्ति देवास्तत्र न संशयः।  
एतत्ते सर्वमाख्यातं कामोदाख्यानमुत्तमम्॥२४॥ **

**अथ कृष्णो विचिन्त्यैव दृष्ट्वा विक्रमसाहसम्।  
विहुण्डस्यापि पापस्य उद्यमं साहसं तदा॥२५॥**

**नारदं प्रेषयामास मोहयैनं दुरासदम्।  
नारदस्त्वय संश्रुत्य वाक्यं विष्णोर्महात्मनः॥२६॥ **

**गच्छमानं दुरात्मानं कामोदां प्रति दानवम्।  
गत्वा तमाह दैत्येन्द्रं नारदः प्रहसन्निव॥२७॥**

**क यासि त्वं हि दैत्येन्द्र सत्वरस्तु समातुरः।  
सांमतं केन कार्येण कस्यार्थे केन नोदितः॥२८॥ **

**ब्रह्मात्मजं नमस्कृत्य प्रत्युवाच कृताञ्जलिः।  
कामोदपुष्पार्थमहं प्रस्थितोऽस्मि द्विजोत्तम॥२९॥**

**तमुवाच स धर्मात्मा पुष्पैः किं ते प्रयोजनम्।  
विप्रवर्य पुनः माह कार्यकारणमात्मनः॥३०॥ **

**नन्दनाख्ये वने पुण्ये काचिभारी बरानना।  
तस्या दर्शनमात्रेण गतोऽहं कामवश्यताम्॥३१॥**

**तया प्रोक्तोऽस्मि विप्रेन्द्र पुष्पैः कामोदसंभवैः।  
पूजयस्व महादेवं पुष्पैस्तैः सप्तकोटिभिः॥३२॥ **

**ततस्ते सुप्रिया भार्या भविष्यामि न संशयः।  
तदर्ये प्रस्थितोऽस्म्यथ कामोदाख्यं पुरं प्रति॥३३॥**

**तामहंकामयिष्यामि सिन्धुजां शृणु सत्तम।  
मनोहरैर्महाहास्यैर्हास यिष्याम्यहं पुनः॥३४॥**

**प्रीता सती महाभागा हसिष्यति पुनः पुनः।  
तद्भास्यं गद्गदं विप्रमम कार्यप्रवर्धनम्॥३५॥**



**तस्या हास्यात्पतिष्यन्ति दिव्यानि कुसुमानि च।  
तैस्तु देवमुमाकान्तं पूजयिष्यामि सांप्रतम्॥३६॥**

**वेन पूजाप्रदानेन तुष्टो दास्यति मे फलम्।  
ईश्वरः सर्वभूतेशः शंकरो लोकभावनः॥३७॥**

**नारद उवाच—**

**तत्र दैत्य न गन्तव्यं कामोदाख्ये पुरोत्तमे।  
विष्णुरस्ति स मेधावी [सर्वदेवजयावहः](# "क. ख. घ. ङ. च. छ. झ. ट. ड. ढ. ºर्वदैत्यक्षयाº। छ. ºर्वदैत्यभया।")॥३८॥**

**येनोपायेन पुष्पाणि कामोदाख्यानि दानव।  
तव हस्ते प्रयास्यन्ति तदुपायं वदाम्यहम्॥३९॥**

**गङ्गातोयेषु दिव्यानि पतितानि न संशयः।  
प्रवाहस्य जलैः पुण्यैरागमिष्यन्ति सांप्रतम्॥४०॥ **

**तानि त्वं प्रतिगृहाण सुहृद्यानि महान्ति च।  
गृहीत्वा तानि पुष्पाणि साधयस्व हि वाञ्छितम्॥४१॥**

**नारदो दानवश्रेष्ठं मोहयित्वा ततः पुनः।  
चिन्तयामास धर्मात्मा कथं कार्य मयाऽधुना॥४२॥ **

**कथमभूणि सा मुश्चेत्केनोपायेन दुःखिता।  
चिन्तयानस्य तस्यैवं क्षणं वै नारदस्य च॥॥  
ततो बुद्धिः समुत्पन्ना कामोदाख्यं पुरं गतः॥४३॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे कामोदाख्यानं नामैकोनविंशत्यधिकशततमोऽध्यायः॥११९॥**

**आदितः श्लोकानां समष्ट्यङ्काः – ८८००**

**![](../books_images/U-IMG-1730347041Screenshot2024-10-28212602.png)**

**अथ विंशत्यधिकशततमोऽध्यायः।**

**[कुञ्जल](# "क. ख. घ. ङ. च. छ. झ. ट. ड. ढ. सूत।") उवाच—**

**कामोदाख्यं पुरं दिव्यं सर्वदेवसमाकुलम्।  
सर्वकामसमृद्ध्यर्थमपश्यन्नारद[स्ततः](# "क. ख. ग. झ. ºतः। चिन्तयानः कार्यसिद्धि प्र°।")॥१॥**

**कामोदाया गृहं प्राप्य प्रविवेश द्विजोत्तमः।  
कामोदां तु ततो दृष्ट्वा सर्वकामसमाकुलाम्॥२॥**

**तया संपृच्छितो विप्रः सुवाक्यैः स्वागतादिभिः।  
दिव्यासने समारूढस्तां पप्रच्छ द्विजोत्तमः॥३॥**

**सुखेन स्थीयते भद्रे विष्णुतेजः समुद्भवे।  
अनामयं च पप्रच्छ आशीर्भिरभिनन्द्य ताम्॥४॥**

**कामोदोवाच—**

**प्रसादाद्भवतां विष्णोः सुखेन वर्तयाम्यहम्।  
कथयस्व महाभाग त्वं प्रश्नोत्तरकारणम्॥५॥**

**महामोहः समुत्पन्नो कस्मान्मुनिपुंगव।  
व्यापकः सर्वलोकानां ममाङ्गमतिनाशकः॥६॥**

**तस्मान्निद्रा समुत्पन्नायथा मर्त्ये प्रवर्तते।  
सुप्तया तु मया दृष्टः स्वप्नोवै दारुणो मुने॥७॥**

**केनाप्युक्तं समेत्यैवं पुरतो मे द्विजोत्तम।  
अव्यक्तो यो हृषीकेशः संसारं स गमिष्यति॥८॥**

**तदाप्रभृति दुःखेन व्यापिताऽस्मि महामते।  
तन्मे त्वं कारणं ब्रूहि भवाञ्ज्ञानवतां वरः॥९॥**

**नारद उवाच—**

**वातिकः पैत्तिकचैव कफजः सांनिपातिकः।  
स्वमः प्रतर्तते भद्रे मानवेषु न संशयः॥१०॥**

**न [जायते](# "ढ. जायेत स देवेषु तपोनिष्ठेषु सु।") च देवेषु स्वप्नोनिद्रा च सुन्दरि।**  
**आदित्योदयवेलायां दृश्यते स्वप्नउत्तमः॥११॥**

**स स्वप्नोमानवानां च पुण्यस्य फलदायकः।  
अन्यच्चैव प्रवक्ष्यामि स्वप्नस्य कारणं शुभे॥१२॥**

**महावातोल्बणे चैव चलन्त्यापो वरानने।  
[त्रुटन्त्यम्बुकणाः](# "ड. ºणाः स्थूलास्तº।")सूक्ष्मास्तस्मादुदकसंचयात्॥१३॥**

**बहिरेव पतन्त्येते निर्मलाम्बुकणाः शुभे।  
पुनर्लयं प्रयान्त्येते दृश्यादृश्या भवन्ति ते॥१४॥**



**तद्वत्स्वप्नस्य वै भावः कथ्यते शृणु भामिनि।  
आत्मा शुद्धो न रक्तस्तु रागद्वेषविवर्जितः॥१५॥**

**पञ्चभूतात्मकानां च मुषित्वैव सुनिश्चलः।  
षड्विंशतिसुतत्त्वानां मध्ये चैष विराजते॥१६॥**

**शुद्धात्मा केवलो नित्यः प्रकृतेः संगतिं गतः।  
तद्भावैर्वायुरूपैश्च चलते स्थानतो यदा॥१७॥**

**आत्मनस्तेजसश्चैव प्रतितेजः प्रजायते।  
अन्तरात्मा शुभं नाम तस्य एव प्रकथ्यते॥१८॥**

**पयसश्च यथा भिन्ना भवन्त्यम्बुकणाः शुभे।  
आत्मनस्तु तथा तेजो ह्यन्तरात्मा कथ्यते॥१९॥ **

**स हि पृथ्वी सवै वायुः स चाप्याकाश एव हि।  
स वै तेजश्च दिव्यं तु एते पञ्च पुरा कृताः॥२०॥**

**आत्मनस्तेजसो भूता मलरूपा महात्मनः।  
तस्यापि संगतिं प्राप्ता एकत्वं च प्रयान्ति ते॥२१॥ **

**आत्माभावप्रदोषेण नाशयन्ति [वरानने](# "छ. ºने। एतन्निमित्तमिº।")।  
\[[मृत्पिण्डमन्यमिच्छन्ति](# "एतच्चिह्नान्तर्गतः पाठः, छ. ड. पुस्तकस्थः। एतच्चिह्नान्तर्गतः पाठः क. ख. ङ. च. ड. ढ. पुस्तकस्थः।") वारं वारं वरानने\]॥२२॥ **

**तेषां क्रीडाविहारोऽयं सृष्टिसंबन्धकारणम्।  
उदकस्य तरङ्गस्तु जायते च विलीयते॥२३॥**

**पुनर्भूतिः पुनहनिस्तथा दृश्यः पुनः पुनः।  
अपां रूपस्य दृष्टान्तं तद्वदेषां न संशयः॥२४॥**

**आत्मा न नश्यते देवि तेजो वायुर्न नश्यति।  
न नश्यतो घराकाशौ न नश्यन्त्याप एव च॥२५॥**

**पञ्चैव आत्मना सार्धं प्रभवन्ति प्रयान्ति च।  
आत्मादयो हामी भद्रे नित्यरूपा न संशयः॥२६॥ **

**पिण्ड एव प्रणश्येत तेषां संजात एव च।  
विषयाणां सुदोषैश्च रागद्वेषादिभि[र्हतः](# "घ. ट. ठ.ड. तः। प्रणाशं यान्ति वै पिण्डाः पश्च।")॥२७॥**

**प्राणाः प्रयान्ति वै पिण्डात्पञ्च पञ्चात्मका [द्विजाः](# "क. ख. घ. ङ. च. छ. झ. ट.ठ. ड. ढ. द्विज।")।  
पिण्डान्ते वसत आत्मा प्रतिरूपः स्थितः स च॥२८॥**

**अन्तरात्मा यथा चाग्नेः स्फुलिङ्गस्तु प्रकाशते।  
तथा प्रकाशमायाति दृश्यादृश्यः प्रजायते॥२९॥ **

**शुद्धश्चात्मा परं ब्रह्म [सदा](# "क. ख. ङ. च. झ. ड. ड. ºदा जयति। निश्चितः। अº।")जागर्ति नित्यशः।  
अन्तरात्मा प्रबद्धस्तु प्रकृतेश्चमहागुणैः॥३०॥ **

**अन्नाहारैस्तु संपुष्टैरन्तरात्मा सुखं व्रजेत्।  
सुसुखाज्जायते \[ मोहस्तस्मान्मनः प्रमुह्यति॥३१॥**

**पश्चात्संजायते\] निद्रा [तामसी](# "क. ख. ङ. च. छ. झ. ड. ढ. ºसी तमत्रº।") लयवर्धिनी।  
नाडीमार्गेण यः सूर्यो मेरुमुल्लङ्घ्य गच्छति॥३२॥ **

**तदा रात्रिः प्रजायेत यावन्नोदयते रविः।  
विषयान्धकारैर्मुक्तस्त्वन्तरात्मा प्रकाशते॥३३॥**

**भावैस्तच्वात्मकानां तु [पश्चभावैस्तु](# "क. ख. ङ. च. झ. ढ. श्चतत्त्वैः प्रपोषितः। पुं। छ. श्चतत्त्वैःप्रतोषितः। पुं।") प्रेषितैः।  
पूर्वजन्मास्थितैः पिण्डैरन्तरात्मा प्रगृह्यते॥३४॥**

**स च पश्यति नै स्थानमुच्चावचं [शुभानने](# "क. ख. ङ. च. झ. ड. ढ. महामते।")।  
संसारे अन्तरात्मा वै दोषैर्बद्धः प्रणीयते॥३५॥**

**कायं रक्षति जीवात्मा पश्चात्तिष्ठति नित्यशः॥३६॥**

**उदानः स्फुरते तीव्रस्तस्माच्छब्दःप्रजायते।  
\[[शुष्का](# "एतच्चिह्नान्तर्गतः पाठो ड. पुस्तकस्थः।") भस्त्रा यथा श्वासं कुरुते वायुपूरिता॥३७॥**

**तद्वच्छब्दवशाच्च्छ्वासमुदानः कुरुते बलात्।  
आत्मनस्तु प्रभावेन ख़ुदानो बलवान्भवेत्॥३८॥ **

**एवं कायः प्रमुग्धस्तु मृतकल्पः प्रजायते\]।  
ततो निद्रा महामाया तस्याङ्गेषु प्रयाति सा॥३९॥ **

**हृदि कण्ठे तथा चाऽऽस्ये नासिकाग्रे प्रतिष्ठति।  
बाहू विकुच्य संतिष्ठेद्धृद्गतां नाभिमण्डले॥४०॥ **

**आत्मनस्तु प्रभावाच्च उदानो नाम मारुतः।  
प्रजायते महातीव्रो [बलरोधं](# "ड. बलाद्रोधं।") करोति सः॥४१॥**

**यथा रज्जुप्रबन्धस्तु दारुकीलधरः स्थितः।  
तथा चाऽऽत्मा सुसंलग्नः प्राणवायुर्न संशयः॥४२॥ **

**अन्तरात्मप्रसक्तस्तु [प्राणवायुः](# "व. ट. ठ. ड. वायुर्महामते। वुº।") शुभानने।  
बुद्धिविद्रोहितो भद्रे अन्तरात्मा प्रधावति॥४३॥ **



**पूर्वजन्मार्जितान्वासान्स्मृत्वा तत्र प्रधावति।  
तत्र संस्थो महाप्राज्ञः स्वेच्छया रमते पुनः॥४४॥ **

**एवं नानाविधान्स्वप्नानन्तरात्मा प्रपश्यति।  
उत्तमांश्चविरुद्धांश्चकर्मयुक्तान्वरानने॥४५॥**

**गिरीस्तथा सुदुर्गाश्च बहूनुच्चावचांस्तथा।  
तदेव वातिकं विद्धि \[[कफवत्तद्वदाम्यहम्](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।")॥४६॥ **

**जलं नदीं तडागांश्चपयःस्थानानि पश्यति।  
अग्निं च पश्यते देवि बहु काञ्चनमुत्तमम्॥४७॥ **

**तदेव पैत्तिकं विद्धि\] भाव्यं चैव वदाम्यहम्।  
प्रभाते दृश्यते स्वप्नोभव्यो वाऽभव्य एव च॥४८॥ **

**कर्मयुक्तो वरारोहे लाभालाभप्रकाशकः।  
स्वमस्यापि अवस्थानं कथितं वरवर्णिनि॥४९॥**

**वद्भाव्यं तु वरारोहे विष्णोश्चैव भविष्यति।  
तन्निमित्तं त्वया दृष्टो दुःस्वप्नःस तु प्रेक्षितः॥५०॥ **

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे कामोदाख्याने विंशाधिकशततमोऽध्यायः॥१२०॥**

**आदितः श्लोकानां समष्ट्यङ्काः —८८५०**

**![](../books_images/U-IMG-1730348612Screenshot2024-10-28212602.png)**

**अथैकविंशाधिकशततमोऽध्यायः।**

**कामोदोवाच—**

**न विदुर्देवताः सर्वा यस्यान्तं रूपमेव हि।  
यस्मिँल्लीनस्तु सर्वोऽयं [स](# "क. ख. ङ. च. ट. स वा आत्मा। ड. स वै स्वात्मा।")विश्वात्मा प्रकथ्यते॥१॥ **

**यस्य मायाममुग्धस्तु संसारः शृणु नारद।  
कस्मात्प्रयाति संसारं मम स्वामी जगत्पतिः॥२॥ **

**पापैश्चापि सुपुण्यैश्च नरो बद्धस्तु कर्मभिः।  
संसारं सरते विप्र हरिः कस्माजेद॥३॥**

**नारद उवाच—**

**शृणु देवि प्रवक्ष्यामि यत्कृतं तेन विष्णुना।  
भृगोरग्रे प्रतिज्ञातं यज्ञरक्षां करोम्यहम्॥४॥**

**इन्द्रस्य वचनात्सद्यो गतोऽसौ दानवैः सह।  
योद्धुं विहाय गोविन्दो भृगोश्चैव मखोत्तमम्॥५॥ **

**मखं त्यक्त्वा गते देवि पश्चात्तैर्दानवोत्तमैः।  
आगत्य ध्वंसितः सर्वः स यज्ञः पापचेतनैः॥६॥ **

**हरि क्रुद्धस्तु योगीन्द्रः शशाप भृशमेव [तम्](# "ख. ङ. च. छ. झ. ढ. ºम्। नरकान्दश प्रभुº।")।  
दश जन्मानि भुङ्क्ष्व त्वं मच्छापकलुषीकृतः॥७॥ **

**कर्मणश्चास्य संभोगं संभोक्ष्यति जनार्दनः।  
तन्निमित्तं त्वया देवि दुस्वप्नःप्रसमीक्षितः॥ሪ॥ **

**इत्युक्त्वा तां गतो विप्रो ब्रह्मलोकं स नारदः।  
कृष्णस्यापि सुदुःखेन दुःखिता साऽभवत्तदा॥९॥**

**रुरोद करुणं वाला हाहेति वदती मुहुः।  
गङ्गातीरोपविष्टा सा जलान्ते शृणु नन्दन॥१०॥**

**स्वनेत्राभ्यां तथाऽश्रूणि दुःखेनापि प्रमुञ्चति।  
तान्यश्रूणि प्रमुक्तानि गङ्गातोये पतन्त्यपि॥११॥ **

**जलेष्वेव निमज्जन्तस्तस्याश्चाप्यश्रुबिन्दवः।  
संभवन्ति पुनस्तात पद्मरूपाणि तानि च॥१२॥**

**गङ्गातोयमयुक्तानि वाहितानि प्रयान्ति वै।  
ददृशे दानवश्रेष्ठो विष्णुमाया ममोहितः॥१३॥**

**दुःखजानि न जानाति मुनिना कथितान्यपि।  
हर्षेण महताऽऽविष्टः परिजग्राह सोऽसुरः॥१४॥**

**पद्मस्तु पुष्पितैः सोऽपि पूजयेगिरिजाभियम्।  
सप्तकोटिभिर्दैत्येन्द्रो विष्णुमायाहृतान्तरः॥१५॥ **

**अथ क्रुद्धा जगद्धात्री शंकरं वाक्यमब्रवीत्।  
पश्यैतस्य विकर्मत्वं [दानवस्य](# "क, ख. घ, ङ, छ, झ. ट .ठ. ड .ढ. ºस्य महामते। शोº।")तु दुर्मतेः॥१६॥**

**शोकोत्पन्नैः मफुलैश्च भवन्तं परिपूजयेत्।  
प्राप्यते दुःखसंतापं मुदं प्राप्तुं न चार्हति॥१७॥**



**ईश्वर उवाच—**

**सत्यमुक्तं त्वया भद्रे अनेन पापकारिणा।  
सत्योद्यमः परित्यक्तः कामोदार्थं कृतः पुरा॥१८॥ **

**शोकजानि प्रफुल्लानि गङ्गातोयगतान्यपि।  
अयमेष प्रगृह्णाति कामाकुलितचेतनः॥१९॥**

**पूजयेच्चापि दुष्टात्मा शोकसंतापकारकैः।  
दुःखजैः शोकजैः पुष्पैस्तैस्तु श्रेयः कथं भवेत्॥२०॥ **

**\[[यादृशेनापि](# "एतच्चिह्नान्तर्गतः पाठो ड. पुस्तकस्थः।") भावेन मामेव परिपूजयेत्\]।  
तादृशेनापि भावेन अस्य सिद्धिर्भविष्यति॥२१॥ **

**मन्ये ध्यानविहीनोऽयं कामोदान्यस्तमानसः।  
संजातः पापचारित्रो जहि देवि स्वतेजसा॥२२॥ **

**एवमाकर्ण्य तद्वाक्यं शंभोश्चैव महात्मनः।  
अस्यैव संक्षयं शंभो करिष्ये तव शासनात्॥२३॥**

**एवमुक्त्वा ततो देवी तस्यापि बधकाङ्क्षया।  
वर्तते हि विहुण्डस्य वधोपायं विचिन्तयेत्॥२४॥ **

**\[[कृत्वा](# "एतच्चिह्नान्तर्गतः पाठो घ. छ. ट. ठ. पुस्तकस्थः।") मायामयं रूपं ब्राह्मणस्य महात्मनः।  
पूजयेच्छंकरं नाथं सुपुष्पैः पारिजातकैः\]॥२५॥ **

**समेत्य दानवः पापो दिव्यां पूजां विनाशयेत्।  
कामाकुलः सुदुःखार्तस्तद्गतो भावतत्परः॥२६॥ **

**विष्णोश्चैव महामायां पूर्वदृष्टां स दानवः।  
सस्मार चापि वै नित्यं कामवाणप्रपीडितः॥२७॥**

**तस्याः स्मरणमात्रेण कंदर्पेण बलीयसा।  
विरहाकुलदुःखार्तो दैवतैर्हि मुहुर्मुहुः॥२८॥**

**कालकुष्टः सुदुष्टात्मा शोकजातानि तानि सः।  
परिगृह्य समायातः पूजनार्थं महेश्वरम्॥२९॥**

**देव्या कृतां हि तां पूजां सुपुष्पैः पारिजातकैः।  
तानि नीत्वा तु लोभेन शोकजैः परिपूजयेत्॥३०॥**

**नेत्राभ्यां तस्य दुष्टस्य विन्दवोऽश्रुसमुद्भवाः।  
अविरलास्ततो वत्स पतन्ति लिङ्गमस्तके॥३१॥ **

**देवी ब्राह्मणरूपेण तमुवाच महामते।  
को भवान्पूजयेद्देवं शोकाकुलमनाः सदा॥३२॥**

**पतन्त्यश्रूणि देवस्य मस्तके शोकजानि ते।  
अपवित्राणि मे ब्रूहि एतमर्थे ममाग्रतः॥३३॥**

**त्रिहुण्ड उवाच—**

**पूर्वंदृष्टा मया नारी सर्वसौभाग्यसंपदा।  
\[[सर्वलक्षणसंपन्ना](# "एतच्चिह्नान्तर्गतः पाठः क. ख. ङ. च. छ. झ. ट. पुस्तकस्थः।")कामस्याऽऽयतनं महत् \]॥३४॥**

**तस्या मोहेन संदग्धः कामेनाऽऽकुलतां गतः।  
तया प्रोक्तं हि संभोगे देहि मे दायमुत्तमम्॥३५॥ **

**कामोद संभवैः पुष्पैः पूजयस्व महेश्वरम्।  
तेषां पुष्पकृतां मालां मम कण्ठे परिक्षिप॥३६॥**

**कोटिभिः सप्तसंख्यातैः पूजयस्व महेश्वरम्।  
तदर्थं पूजयाम्येव ईश्वरं फलदायकम्॥३७॥**

**कामोदसंभवः पुष्पैर्दुर्लभैर्देवदानवैः॥३८॥**

**देव्युवाच—**

**क्वते भावः क्व ते ध्यानं कते ज्ञानं दुरात्मनः।  
\[[ईश्वरस्यापि](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") संबन्धो नास्ति किंचित्तवैव हि\]॥३९॥**

**कामोदाया वरं रूपं कीदृशं वद सांप्रतम्।  
क्व लब्धानि सुपुष्पाणि हास्यात्तस्या भवानि च॥४०॥ **

**विहुण्ड उवाच—**

**भावं ध्यानं न जानामि न दृष्टा सा मया कदा।  
गङ्गातोयगतान्येव परिगृह्णामि नित्यशः॥४१॥ **

**तैरह पूजयाम्येकं शंकरं हि वदाम्यहम्।  
ममाग्रे कथितं विप्रशुक्रेणापि महात्मना॥४२॥**

**वचनात्तस्य देवस्य पूजयामि दिने दिने।  
एतत्ते सर्वमाख्यातं यच्च पृष्टोऽस्मि सांप्रतम्॥४३॥ **

**देव्युवाच—**

**कामोदारोदनात्पुष्पैर्दुःखेनाथ समुद्भवैः।  
लिङ्गमर्चयसे पाप पापभावेन नित्यशः॥४४॥**

**यादृशेनापि भावेन पुष्पैश्च यादृशैस्त्वया।  
अर्चितो देवदेवेशस्तादृशं फलप्राप्नुहि॥४५॥**



**\[[दिव्यपूजां](# "एतच्चिह्नान्तर्गतः पाठः क. ख. ङ. च छ. झ. ड. ढ. पुस्तकस्थः।") विनाश्यैवं शोकपुष्पैः समर्चयेत्।**  
**एतद्दोषस्तवैवाद्य समुत्पन्नः सुदारुणः\]॥४६॥**

**तस्माद्दण्डं प्रदास्यामि भुङ्क्ष्व स्वकर्मजं फलम्।  
तस्य वाक्यं समाकर्ण्य कालाकृष्टोऽभ्यभाषत॥४७॥**

**रे रे दुष्ट अनाचार मम कर्मप्रदूषक।  
हन्मि त्वामिह खङ्गेन अनेनापि न संशयः॥४८॥**

**इत्युक्त्वा ब्राह्मणं तं स निशितं खड्गमाददे।  
हन्तुकामः स्वशक्त्या च अभ्यधावत दानवः॥४९॥**

**सा देवी विप्ररूपेण संक्रुद्धा परमेश्वरी।  
स्वस्थानमागतं दृष्ट्वा हुंकारं विससर्ज ह॥५०॥**

**तेन हुंकारनादेन पतितो दानवाधमः।  
निश्चेष्टः कामरूपेण वज्राहत इवाचलः॥५१॥**

**पतिते दानवे तस्मिन्सर्वलोकविनाशके।  
लोकाः स्वास्थ्यं गताः सर्वे दुःखतापविवर्जिताः॥५२॥**

**एतस्मात्कारणात्पुत्र सा स्त्री वै परिरोदिति।  
गङ्गातीरे वरारोहा दुःखव्याकुलमानसा॥  
एतते सर्वमाख्यातं यत्त्वया परिपृच्छितम्॥५३॥**

**विष्णुरुवाच—**

**एवमुक्त्वा स्वपुत्रं च कुञ्जलः पक्षिणां वरः।  
विरराम महाप्राज्ञः किंचिन्नोवाच भूपते॥५४॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे कामोदाख्यान एकविंशत्यधिकशततमोऽध्यायः॥१२१॥**

**कामोदाख्यानं समाप्तम्।**

**आदितः श्लोकानां समष्ट्यङ्काः – ८९०५**

**![](../books_images/U-IMG-1730349326Screenshot2024-10-28212602.png)**

**अथ द्वाविंशत्यधिकशततमोऽध्यायः।**

**विष्णुरुवाच—**

**कुञ्जलो [धर्मपक्षी](# "ड. ºपक्षीन्द्र इº।") स इत्युक्त्वा तान्सुतान्प्रति।  
विरराम महाप्राज्ञः किंचिन्नोवाच तान्पुनः॥१॥**

**वटाधस्यो द्विजश्रेष्ठस्तमुवाच महाशुकम्।  
को भवान्धर्मवक्ता हि पक्षिरूपेण वर्तते॥२॥**

**किंवा देवोऽथ गन्धर्वः किंवा विद्याधरो भवान्।  
कस्य शापादिमां प्राप्तो योनिं कीरस्य पातकीम्॥३॥**

**कस्मात ईदृशं ज्ञानं वर्ततेऽतीन्द्रियं शुक।  
सुपुण्यस्य तु कस्यापि कस्य वै तपसः फलम्॥४॥**

**किंवा प्रच्छन्नरूपेण अनेनापि महामते।  
कस्त्वं सिद्धोऽथ देवो वा तन्मे कथय कारणम्॥५॥**

**कुञ्जल उवाच—**

**भोः सिद्ध त्वामहं जाने कुलं ते गोत्रमुत्तमम्।  
विद्यां तपः प्रभावं च यस्माद्भूमसि मेदिनीम्॥६॥**

**सर्व विप्रप्रवक्ष्यामि स्वागतं तव सुव्रत।  
उपविश्याऽऽसने पुण्ये छायामाश्रय शीतलाम्॥७॥**

**अव्यक्तप्रभवो ब्रह्मा तस्माज्जज्ञे प्रजापतिः।  
ब्रह्मणस्तु गुणैर्युक्तो भृगुर्ब्रह्मसमो द्विजः॥८॥**

**भार्गवो नाम तस्याऽऽसीत्सर्वधर्मार्थतत्त्ववित्।  
तस्यान्वये भवान्विप्र च्यवनः ख्यातिमान्भुवि॥९॥**

**नाहं देवो न गन्धर्वो नाहं विद्याधरः पुनः।  
योऽहं विप्रप्रवक्ष्यामि तन्मे निगदतः शृणु॥१०॥**

**कश्यपस्य कुले जातः कश्चिद्ब्राह्मणसत्तमः।  
वेदवेदाङ्गतत्वज्ञः सर्वधर्मप्रकाशकः॥११॥**

**विद्याधर इति ख्यातः कुलशीलगुणैर्युतः।  
राजमानः सदा विप्रः प्रभावैस्तपसः सदा॥१२॥**

**संबभूवुः सुतास्तस्य त्रयो विद्याधरस्य वै।  
वसुशर्मा नामशर्मा धर्मशर्मा तु ते त्रयः॥१३॥**

**\[[तेषामहं](# "एतच्चिह्नान्तर्गतः पाठः क. ख. ङ. ख. छ. झ. ड. ढ. पुस्तकस्थः।") धर्मशर्मा कनिष्ठो गुणवर्जितः।  
वसुशर्मा मम भ्राता वेदशास्त्रार्थपारगः\]॥१४॥**



**आचारैश्च समायुक्तो विद्यादिस्वगुणैः पुनः।  
नामशर्मा महाप्राज्ञस्तद्वच्चाऽऽसीद्गुणाधिकः॥१५॥**

**अहमेव महामूर्खः संजातः शृणु सत्तम।  
विद्यानामुत्तमं विप्र भावमर्थं शुभं कदा॥१६॥**

**न शृणोमि न वै यामि गुरुगे हमनुत्तमम्।  
ततस्तु जनको मे तु मामेव परिचिन्तयेत्॥१७॥**

**धर्मशर्मेति मे पुत्रो ह्यस्य नाम निरर्थकम्।  
संजातः क्षितिमध्ये तु न विद्वान्मे गुणाकरः॥१८॥**

**इति चिन्त्य स धर्मात्मा मामुवाच सुदुःखितः।  
व्रज पुत्र गुरोर्गेहं विद्यार्थी परिसाधय॥१९॥**

**एवमाकर्ण्य तत्तस्य पितुर्वाक्यं मया शुभम्।**   
**\[[नाहं](# "एतच्चिह्नान्तर्गतः पाठः क. ख. ङ. च. छ. झ. ड ढ पुस्तकस्थः।") तात गमिष्यामि गुरोर्गेहं सुदुःखदम्॥२०॥**

**यत्रैव ताडनं नित्यं भ्रूभङ्गादि च क्रोधनम्।  
अनं न दृश्यते तत्र कर्मणा शृणु सत्तम॥२१॥**

**दिवा रात्रौ न निद्राऽस्ति नास्ति सुखस्य [साधनम्](# "क. ख. ङ. च. छ. झ. ढ. ºम्। बहुदुःखमयं तात।")\]।  
तस्माद्धि कारणात्तात न यास्ये गुरु मन्दिरम्॥२२॥**

**विद्याकार्यं न करिष्ये क्रीडार्थमुत्सुकः पितः।  
भोक्ष्ये स्वप्स्ये प्रसादात्ते करिष्ये क्रीडनं पुनः॥२३॥**

**डिम्भैः सार्धं सुखेनापि दिवारात्रावतन्द्रितः।  
\[[मामुवाच](# "एतच्चिह्नान्तर्गतः पाठः क. ख. ङ. च. छ. झ. ड. द. पुस्तकस्यः।") स धर्मात्मा मूढं ज्ञात्वा सुदुःखितः\]॥२४॥**

**मा पुत्र साहसं कार्षीर्विद्यार्थमुद्यमं कुरु।  
विद्यया प्राप्यते सौख्यं यशः कीर्तिस्तथाऽतुला॥२५॥**

**ज्ञानं स्वर्गः सुमोक्षश्च तस्माद्विद्यां प्रसाधय।  
पूर्व सुदुःखमूला तु पश्चाद्विद्या सुखप्रदा॥२६॥**

**तस्मात्साधय पुत्र त्वं विद्यां गुरुगृहं व्रज।  
पितुर्वाक्यमकुर्वाणो ह्यहमेवं दिने दिने॥२७॥**

**यत्र तत्र स्थितो नित्यमर्थहानिं करोम्यहम्।**  
**उपहासः कृतो लोकैर्मम विप्र प्रकुत्सनम्॥२८॥**

**मम लज्जा समुत्पन्ना जीवनाशकरी तदा।  
विद्यार्थमुद्यतो विप्र कं गुरुं प्रार्थयाम्यहम्॥२९॥**

**इति चिन्तापरो जातो दुःखशोकसमाकुलः।  
कथं विद्यामहं जाने कथं विन्दाम्यहं गुणान्॥३०॥**

**कथं मे जायते स्वर्गः कथं माक्षं व्रजाम्यहम्।  
इत्येवं [चिन्त](# "घ. ट. ठ. ड.छ. तयाऽऽविष्टो दुःखार्तोऽपि गतः पुº।")[यन्विप्र](# "क. ख. ग. ङ. च. छ. ज. झ. ञ. ड.ºप्र विषादम।")वार्धक्यमगमं पुनः॥३१॥**

**देवतायतने दुःखी उपविष्टस्त्वहं कदा।  
मद्भाग्यैः प्रेषितः कश्चित्सिद्धोऽकस्मात्समागतः॥३२॥**

**निराश्रयो निराहारः सदानन्दस्तु निस्पृहः।  
एकान्तमास्थितो विप्र [दयायुक्तो](# "छ. उ. योगयुक्तो।") जितेन्द्रियः॥३३॥**

**परब्रह्मणि संलीनो ज्ञानध्यानसमाधिमान्।  
तमहं संश्रितो विम ज्ञानरूपं महामतिम्॥३४॥**

**अहं सिद्धप्रभावेन भक्त्या नमितकंधरः।  
नमस्कृत्य महात्मानं पुरतस्तस्य संस्थितः॥३५॥**

**दीनरूपो हं जातो मन्दभाग्यस्त्वहं यतः।  
तेनाहं पृच्छितो विम कथं भवान्मशोचति॥३६॥**

**केनाभिप्रायभावेन दुःखमेवं भुनक्ति वै।  
तेनैवमुक्तो विपेन्द्र [घृणिना](# "क. ख. ङ. च. छ. ढ. ज्ञानिता।") योगिना तदा॥३७॥**

**सुमूढत्वं मया तस्य पूर्ववृत्तान्तमेव हि।  
तस्मै संभावितं सर्वं सर्वज्ञत्वं कथं व्रजेत्॥३८॥**

**एतदर्थमहं दुःखी भवान्मम गतिर्ध्रुवम्।  
स चोवाच महात्मा मे सर्वं ज्ञानस्य कारणम्॥३९॥**

**इति श्रीमहापुराणे पाद्मे भूमिखण्डे वेनोपाख्याने गुरुतीर्थे च्यवनसंवादे द्वाविंशत्यधिकशततमोऽध्यायः॥१२२॥**

**आदितः श्लोकानां समष्ट्यङ्काः – ८९४४**

**![](../books_images/U-IMG-1730350888Screenshot2024-10-28212602.png)**

**अथ त्रयोविंशत्यधिकशततमोऽध्यायः।**

**सिद्ध उवाच—**

**श्रूयतामभिधास्यामि ज्ञानरूपं तवाग्रतः।  
न स्तो ज्ञानस्य वै हस्तौ न च पादौ न चक्षुषी॥१॥**



**नासाकर्णौ च ज्ञानस्य नास्ति वै प्राणसंग्रहः।  
केन दृष्टं तु वै ज्ञानं कानि लिङ्गानि तस्य च॥२॥**

**आकारैर्वजितं नित्यं सर्वं वेत्ति स सर्ववित्।  
दिवा प्रकाशकः सूर्यो रात्रौ प्रकाशयेच्छशी॥३॥**

**गृहे प्रकाशको दीपो लोकमध्ये स्थिता हामी।  
तत्पदं केन वै धाम्ना दृश्यते शृणु सत्तम॥४॥**

**न विन्दन्ति च मूढास्ते [मोहिता](# "क. ख. घ. ङ. च. छ. झ. ट. ठ. ड. ढ. ºता मोहमाº।")विष्णुमायया।  
कायमध्ये स्थितं ज्ञानं ध्यानदीप्तमनौपमम्॥५॥**

**तत्पदं तेन दृश्येत चन्द्रसूर्यादिभिर्न च।  
हस्तपादं विना ज्ञानमचक्षुः [कर्णवर्जितम्](# "ड. स्कन्धवर्जितम्।")॥६॥**

**सर्वत्र गतिमच्चास्ति सर्वं गृह्णाति पश्यति।  
सर्वमाघाति विप्रेन्द्र शृणोत्येव न संशयः॥७॥**

**नास्ति ज्ञानसमो दीपः सर्वान्धकारनाशने।  
स्वर्गे भूमौ च पाताले स्थाने स्थाने च दृश्यते॥८॥**

**कायमध्ये स्थितं ज्ञानं न विन्दन्ति कुबुद्धयः।  
ज्ञानस्थानं प्रवक्ष्यामि यस्माज्ज्ञानं प्रजायते॥९॥**

**प्राणिनां हृदये नित्यं निहितं सर्वदा द्विज।  
कामादीन्सुमहाभोगान्महामोहादिकांस्ततः॥१०॥**

**विवेक वह्निना सर्वान्दिधक्षति सदैव यः।  
सर्वशान्तिमयो भूत्वा चेन्द्रियार्थान्प्रमर्दयेत्॥११॥**

**ततस्तु जायते ज्ञानं सर्वतत्त्वार्थदर्शकम्।  
शान्तिमूलमिदं ज्ञानं निर्मलं पापनाशनम्॥१२॥**

**तस्माच्छान्ति कुरुष्व त्वं सर्वसौख्यप्रवर्धिनीम्।  
समः शत्रौ च मित्रे च यथाऽऽत्मनि तथा परे॥१३॥**

**भवस्व नियतो नित्यं जिताहारो जितेन्द्रियः।  
मैत्रं नैव प्रकर्तव्यं वैरं दूरं परित्यज॥१४॥**

**निःसङ्गो निस्पृहो भूत्वा एकान्तस्थानसंश्रयः।  
सर्वप्रकाशको ज्ञानी सर्वदर्शी भविष्यसि॥१५॥**

**एकस्थानस्थितो वत्स त्रैलोक्ये यद्भविष्यति।  
वृत्तान्तं वेत्स्यसि त्वं तु मत्प्रसादान्न संशयः॥१६॥**

**कुञ्जल उवाच–**

**सिद्धेन तेन मे विप्र ज्ञानरूपं प्रकाशितम्।  
तस्य वाक्ये स्थितो नित्यं तद्भावेनापि भावितः॥१७॥**

**त्रैलोक्ये वर्तते यद्यदेकस्थानस्थितो ह्यहम्।  
तत्तदेव प्रजानामि प्रसादात्तस्य सद्गुरोः॥१८॥**

**तत्ते सर्वं समाख्यातमात्मवृत्तान्तमेव हि।  
अन्यत्किं ते प्रवक्ष्यामि तद्ब्रूहि द्विजसत्तम॥१९॥**

**च्यवन उवाच—**

**कीरयोनिं कथं प्राप्तो भवा ञ्ज्ञानवतां वरः।  
तन्मे त्वं कारणं ब्रूहि सर्वसंदेहनाशनम्॥२०॥**

**कुञ्जल उवाच—**

**संसर्गाज्जायते पापं [संसर्गात्पुण्यमेव](# "क. ख. ङ. च. छ. झ. ड. 'र्गाद्धर्म एव हि। तº।") वा।  
तस्माद्धि वर्जयेच्छुद्धो [भव्यो](# "छ. भव्यं संसर्गमेº।") विरुद्धमेव च॥२१॥**

**लुब्धकेनापि [पापेन](# "ग. घ. ज. ञ. ट. ठ. ङ. पुण्येन।") केनाप्येकः शुकः शिशुः।  
बन्धयित्वा समानीतो विक्रयार्थं समुद्यतः॥२२॥**

**चाटुकारं सुरूपं तं चादुवाक्यं समीक्ष्य च।  
गृहीतो ब्राह्मणैकेन मम दत्तः सुप्रीतये॥२३॥**

**ज्ञानध्यानस्थितो नित्यमहमेवं द्विजोत्तम।  
स मे बालस्वभावेन कौतुकात्करसंस्थितः॥२४॥**

**तस्य कौतुकवाक्यैर्वा मुग्धोऽहं द्विजसत्तम।  
शुकस्य पुत्ररूपस्य नित्यं तत्परमानसः॥२५॥**

**मामेवं वदते सोऽपि तात मामेहि आस्यताम्।  
[स्थानं](# "क. ख. घ. ङ. च. छ. ट. ठ. ड. ढ. स्नानं।") गच्छ महाभाग देवानर्चय सांप्रतम्॥२६॥**

**इत्यादिचाटुकैर्वाक्यैर्मामेवं परिभाषते।  
तस्य वाक्यविनोदेन विस्मृतं ज्ञानमुत्तमम्॥२७॥**

**पुष्पार्थं फलभोगार्थं गतोऽहं वनमेव हि।  
नीतः शुको बिडालेन मम दुःखाय केवलम्॥२८॥**

**अनृशंसैर्नृभिः सर्वैर्वयस्थैः साधुकारिभिः।  
बिडालेन हतः पक्षी तेनैव भक्षितो हि मे॥२९॥**

**श्रुत्वा मृत्युं गतं विप्र शुकं तं चादुकारकम्।  
महता [दुःखभावेन](# "क. ख. ङ. च. छ. ढ. ºभारेण अº।") असह्येनातिपीडितः॥३०॥**



**\[[तस्य](# "एतच्चिह्नान्तर्गतः पाठः क. ख. ङ.च. छ. झ. ढ. पुस्तकस्यः।") [दुःखेन](# "क. ख. ङ. च. झ. ढ. ºन दग्धोº।")मुग्धोऽस्मि तीव्रेणापि सुपीडितः\]।  
महता मोहजालेन बद्धोऽहं द्विजपुंगव॥३१॥**

**मालपं रामचन्द्रेति शुकराजेति पण्डित।  
श्लोकराजेति तं विप्र मोहाच्चलितमानसः॥३२॥**

**ततोऽहं दुःखसंतप्तः संजातः स्वेन कर्मणा।  
वियोगेनापि विप्रेन्द्र शुकस्य शृणु सांप्रतम्॥३३॥ **

**विस्मृतं तन्मया ज्ञानं सिद्धेनापि प्रकाशितम्।  
संस्मरशुकसंज्ञानं तं शुकं चाटुकारकम्॥३४॥ **

**वत्स वत्सेति नित्यं वै प्रालपं शृणु भार्गव।  
गद्यपद्यमयैर्वाक्यैः संस्कृताक्षरसंयुतैः॥३५॥ **

**त्वां विना कश्च मां वत्स बोधयिष्यति सांप्रतम्।  
कथाभिस्तु विचित्राभिः पक्षिराज प्रसाद्य माम्॥३६॥**

**[अस्मिन्सु](# "छ. झ. ºस्मिन्मुनिजनोº।")निर्जनोद्याने विहाय क्वगतो भवान्।  
केन वै वत्स दोषेण तन्मे कथय सांप्रतम्॥३७॥ **

**एवंविधैरहं वाक्यैः करुणैस्तैस्तु मोहितः।  
एवमादि प्रलप्याहं शोकेनापि सुपीडितः॥३८॥ **

**मृतोऽहं तेन दुःखेन तद्भावेनापि मोहितः।  
मरणे यादृशो भावो मतिश्चाऽऽसीच यादृशी॥३९॥ **

**तादृशेनापि भावेन जातोऽहं द्विजसत्तम।  
गर्भवासो मया प्राप्तो ज्ञानस्मृतिविधायकः॥४०॥ **

**स्मृतं पूर्वकृतं कर्म स्वयमेव प्रचेष्टितम्।  
मया पापेन मूढेन किं कृतं यकृतात्मना॥४१॥**

**गर्भयोगसमारूढः पुनस्तं चिन्तयाम्यहम्।  
तेन मे निर्मलं ज्ञानं जातं तु सर्वदर्शकम्॥४२॥**

**गुरोस्तस्य प्रसादाच्च प्राप्तं ज्ञानमनुत्तमम्।  
तस्य वाक्योदकैः स्वच्छैः कायस्य मलमेव मे॥४३॥**

**सबाह्याभ्यन्तरं विप्रक्षालितं निर्मलं कृतम्।  
तिर्यक्त्वं च मया प्राप्तं शुकजातिसमुद्भवम्॥४४॥ **

**शुकस्य ध्यानभावेन मरणे समुपस्थिते।  
तस्मिन्काले मृतो विप्र तंद्भावेनापि भावितः॥४५॥ **

**तादृशोऽस्मि पुनर्जातः शुकरूपो महीतले।  
मरणे यादृशो भावः प्राणिनां परिजायते॥४६॥ **

**तादृशाः स्युस्तु सत्त्वास्ते तद्रूपास्तत्पराक्रमाः।  
तद्गुणास्तत्स्वरूपाश्च भावभूता भवन्ति हि॥४७॥**

**मृत्युकालस्य विप्रेन्द्रभावेनापि न संशयः।  
\[[अतुलं](# "एतच्चिह्नान्तर्गतः पाठः क. ख. घ. च. छ. झ. ट. ठ. ड. पुस्तकस्थः।") प्राप्तवाज्ञानमहमत्र महामते॥४८॥**

**तेन सर्वे विपश्यामि यद्भुतं यद्भविष्यति।  
वर्तमानं महाप्राज्ञ ज्ञानेनापि महामते॥४९॥**

**सर्वे विदाम्यहं ह्यत्र संस्थितोऽपि न संशयः।\]  
तारणाय मनुष्याणां संसारे परिवर्तताम्॥॥  
नास्ति तीर्थ गुरुसमं बन्धच्छेदकरं द्विज॥५०॥**

**एतत्ते सर्वमाख्यातं शृणु भार्गवनन्दन।  
यत्त्वया पृच्छितं विप्र तत्ते सर्व प्रकाशितम्॥५१॥**

**स्थलजाच्चोदकात्सर्वे बाह्यं मलं प्रणश्यति।  
जन्मान्तरकृतान्पापान्गुरुतीर्थ प्रणाशयेत्॥॥  
संसारे तारणायैव जङ्गमं तीर्थमुत्तमम्॥५२॥**

**विष्णुरुवाच—**

**शुक एवं महाप्राज्ञयश्च्य्वनाय महात्मने।  
तत्र [प्रकाशयित्वा](# "इदमार्षम्।") तु विरराम नृपोत्तम॥५३॥**

**\[[एतत्ते](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्यः।") सर्वमाख्यातं जङ्गमं तीर्थमुत्तमम्\]।  
वरं वरय भद्रं ते यद्वै मनसि वर्तते॥५४॥**

**वेन उवाच—**

**नाहंराज्यस्य कामार्थी नान्यत्किंचित्प्रकामये।  
सदेहो गन्तुमिच्छामि तव कायंजनार्दन॥  
एवं वरमहं मन्ये यदि दातुमिहेच्छसि॥५५॥**



**विष्णुरुवाच—**

**यज त्वमश्वमेधेन राजसूयेन भूपते।  
गोभूस्वर्णाम्बुधान्यानां कुरु दानं महामते॥५६॥**

**दानामश्यति वै पापं ब्रह्मवध्यादिघोरकम्।  
चतुर्वर्गस्तु दानेन सिध्यत्येव न संशयः॥५७॥**

**तस्मादानं प्रकर्तव्यं मामुद्दिश्य च भूपते।  
यादृशेनापि भावेन मामुद्दिश्य ददाति यः॥५८॥**

**तादृशं तस्य वै भावं सत्यमेवं करोम्यहम्।  
ऋषीणां दर्शनात्स्पर्शाद्धष्टस्ते पापसंचयः॥५९॥**

**आगमिष्यसि यज्ञान्ते मम देहं न संशयः।  
एवमाभाष्य तं वेनमन्तर्धानं गतो हरिः॥५०॥**

इति श्रीमहापुराणे पाद्ये भूमिखण्डे वेनोपाख्याने गुरुतीर्थे त्रयोविंशत्यधिकशततमोऽध्यायः॥१२३॥

**आदितः श्लोकानां समष्ट्यङ्काः – ९००४**

**![](../books_images/U-IMG-1730358251Screenshot2024-10-28212602.png)**

अथ चतुर्विंशत्यधिकशततमोऽध्यायः।

**सूत उवाच—**

**अन्तर्धानं गते विष्णौ वेनो राजा महामतिः।  
क्वगतो देवदेवेश इतिचिन्तापरोऽभवत्॥१॥**

**हर्षेण महताऽऽविष्टश्चिन्तयित्वा नृपोत्तमः।  
समाहूय पृथुं चैव स्वपुत्रं मधुराक्षरैः॥२॥**

**उवाच च [महाभागो](# "क. ख. घ. ङ. च. छ. झ. ठ. उ. महाभागं।") हर्षेण महताऽऽवृतः।  
त्वया पुत्रेण भूर्लोके तारितोऽस्मि सुपातात्॥३॥**

**नीत उज्ज्वलतां वत्स वंशो मे सांप्रतं पृथो।  
मया विनाशितो दोषैस्त्वया चैव प्रकाशितः॥४॥**

**यजेऽहं चामेधेन दास्ये दानान्यनेकशः।  
विष्णुलोकं प्रयास्यामि सकायस्त्वत्प्रसादतः॥५॥**

**संभरस्व महाभाग संभारांचाप्यनुत्तमान्।  
आमन्त्रय महाभागान्ब्राह्मणान्वेदपारगान्॥६॥**

**एवं पृथुः समादिष्टो वेनेनापि महात्मना।  
प्रत्युवाच महात्मा स वेनं पितरमादरात्॥७॥**

**कुरु राज्यं महाभाग भुङ्क्ष्व भोगान्मनोनुगान्।  
सुदिव्यान्मानुषान्पुण्यान्यज्ञैर्यज जनार्दनम्॥८॥**

**\[[एवमुक्त्वा](# "एतच्चिह्नान्तर्गतः पाठः क. ख. ङ. च. छ. झ. ड. ढ. पुस्तकस्थः।") प्रणम्यैनं पितरं ज्ञानतत्परम्\]।  
धनुरादाय स पृथुः सवाणं यत्नपूर्वकम्॥९॥**

**आदिदेश वरान्सर्वान्घोषध्वं भूतले मम।  
पापमेवं न कर्तव्यं कर्मणा [नियमेन](# "क. ख. ङ. च. छ. झ. ड. ढ. त्रिविधेन।") वै॥१०॥**

***\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_***

**१** क. ख. घ. ङ. च. छ. झ ट ठ ड ढ °ते। दानैर्यज्ञैश्च भूयस्त्वमन्नाद्यैः शुभदायकैः। पश्चादागच्छ मे कार्य सुखी भव गतज्वरः। एवमाभाष्य तं वेनमन्तर्धानं गतो हरिः। हर्षेण महताऽऽविष्टो वेनराजा महामतिः। क्व गतो देवदेवेश इति चिन्त्य मुहुर्मुहुः॥॥

इति श्रीपद्मपुराणे गुरुतीर्थाख्यानं समाप्तम्॥॥

व्यास उवाच—

वैष्णुना देवदेवेन समाख्यातमनुत्तमम्। धर्माख्यानं महापुण्यं सर्वपातकनाशनम्।तीर्थानां जङ्गमानां हि सङ्घ प्रत्ययकारकम्। स वेनः किं चकाराथं तन्मे कथय पद्मज।

ब्रह्मोवाच—

 पुनरुवाच जगन्नाथो नारायणो नृपोत्तमम्। यज त्वमश्वमेधेन दद दानं महामते। दानान्नश्यन्ति ते पापा अघोरा गतिनाशकाः। हस्तिहत्यादिका राजंस्तस्माद्दानं प्रदीयते। चतुर्वर्गस्तु दानेन सिध्यते नात्र संशयः। तस्माद्दानं प्रदातव्यं मामुद्दिश्य नरोत्तम। यादृशेनापि भावेन मामुद्दिश्य ददाति यः। तादृशं तस्य भावेन सत्यमेकं करोम्यहम्। ऋषीणां दर्शनात्स्पर्शान्नष्टं ते पातकं नृप। पश्चाद्भवान्समागच्छ गेहं च मम संनिधौ। एवमुक्त्वा हृषीकेशो अन्तर्धानं गतस्ततः। हर्षेण।



**करिष्यति च यः पापमाज्ञांवेनस्य भूपते।  
उल्लङ्घ्य वध्यतां सोऽपि यास्यते नात्र संशयः॥११॥**

**दानमेत्रं प्रदातव्यं यचैव जनार्दनम्।  
यजध्वं मानवाः सर्वे तन्मनस्का विमत्सराः॥१२॥**

**एवं शिक्षां तु दवा च राज्यं भृत्येषु वेनजः।  
निक्षिप्य स गतो विमास्तपसोऽर्थे तपोवनम्॥१३॥**

**सर्वान्दोषान्परित्यज्य संयम्य विषयेन्द्रियान्।  
शतवर्षप्रमाणं वै निराहारो बभूव ह॥१४॥**

**तपसा तस्य वै तुष्टो ब्रह्मा पृथुमुवाच ह।  
तपस्तपसि कस्मात्त्वं तन्ममाऽऽचक्ष्व सुव्रत॥१५॥**

**पृथुरुवाच—**

**अहो वेनो महाप्राज्ञः पिता मे कीर्तिवर्धनः।  
\[[समाचरति](# "एतच्चिह्नान्तर्गतः पाठः क. ख. घ. ङ. च. छ. झ. ड. ढ.पुस्तकस्थः।") यः पापमस्य राज्ये नराधमः॥१६॥**

**शिरश्छेत्ता भवत्वेष तस्य देवो जनार्दनः\]।  
अदृष्टैव महाचक्रेर्हरिः शास्ता भवेत्स्वयम्॥१७॥**

**मनसा कर्मणा वाचा कर्तुं वाञ्छन्ति पातकम्।  
तेषां शिरांसि [त्रुव्यन्तु](http://॑ "ज. न्तु शङ्खश्च। ट. ºन्तु शिशत्रुº। घ. ठ. ºन्तु संशश्चº।") शङ्गवृक्षफलं यथा॥१८॥**

**एतदेव वरं मन्ये शृणु त्वत्तः सुरेश्वर।  
प्रजानां दोषभावैश्च न लिप्यति पिता मम॥१९॥**

**तथा कुरुत्वदेवेश यदि भद्रमिहेच्छसि।  
ददस्व उत्तमं कामं चतुर्मुख नमोऽस्तु ते॥२०॥**

**ब्रह्मोवाच—**

**एवमस्तु महाभाग पिता ते पूततां गतः।  
विष्णुना शासितो वत्स पुत्रेणापि त्वया पृथो॥२१॥**

**एवं पृथुं समुद्दिश्य वरं दत्त्वा गतो विभुः।  
पृथुश्चापि महाप्राज्ञोराज्यकर्मणि संस्थितः॥२२॥**

**वैन्यस्य राज्ये विप्रेन्द्राः पापं कश्चिन्न चाऽऽचरेत्।  
यस्तु चिन्तयते पापं त्रिविधेनापि कर्मणा॥२३॥**

**शिरच्छेदो भवेत्तस्य यथा चक्रेर्निकृन्तितः।  
तदाप्रभृति वै पापं नैव कोऽपि समाचरेत्॥२४॥**

**इत्याज्ञा वर्तते तस्य वैन्यस्यापि महात्मनः।  
सर्वलोकाः समाचारैः परिवर्तन्ति नित्यशः॥२५॥**

**दानभोगैः प्रवर्तन्ते सर्वधर्मपरायणाः।  
सर्वसौख्यैः प्रवर्धन्ते प्रसादात्तस्य भूपतेः॥२६॥**

**इति श्रीमहापुराणे पाझे भूमिखण्डे वेनोपाख्याने चतुर्विंशत्यधिकशततमोऽध्यायः॥१२४॥**

**आदितः श्लोकानां समष्ट्यङ्काः —९०३०**

**![](../books_images/U-IMG-1730367187Screenshot2024-10-28212602.png)**

**अथ पञ्चविंशत्यधिकशततमोऽध्यायः।**

**सूत उवाच—**

**वेनस्याऽऽज्ञांसमाप्राप्य [पूतः](# "क. ख. ङ. छ. झ. ड. ढ.पृथुः।") परमधार्मिकः।  
संबभार स संभाराभानापुण्यानृपात्मजः॥१॥**

**निमन्त्र्य ब्राह्मणान्सर्वा नानादेशोद्भवानथ।  
अथ वेन इयाजासावश्वमेधेन भूपतिः॥२॥**

**दानान्यदाद्राह्मणेभ्यो नानारूपाण्यनेकशः।  
जगाम वैष्णवं लोकं सकायो जगतीपतिः॥३॥**

**विष्णुना सह धर्मात्मा नित्यमेव प्रवर्तते।  
एतद्वः सर्वमाख्यातं चरितं तस्य भूपतेः॥४॥**

**सर्वपापोपशमनं सर्वदुःखविनाशनम्।  
पृथुरेवं स धर्मात्मा राज्यं पृथ्व्याश्चकार ह॥५॥**

**त्रैलोक्येन समं पृथ्वीं दुदोह नृपसत्तमः।  
प्रजाऽनुरञ्जिता तेन [पुण्यधर्मानुकर्मभिः](http://॑ "ड. 'र्मार्थकº।")॥६॥**

**एतत्ते सर्वमाख्यातं भूमिखण्डमनुत्तमम्।  
प्रथमं सृष्टिखण्डं हि भूमिखण्डं द्वितीयकम्॥७॥**

**भूमिखण्डस्य माहात्म्यं कथयिष्याम्यहंपुनः।  
अस्य खण्डस्य वै श्लोकं यः शृणोति नरोत्तमः॥८॥ **



**दिनस्यैकस्य वै पापं तस्य चैव प्रणश्यति।  
[यो](# "क. ख. ङ. ड. ढयोऽन्तरे भाº।") नरो भावसंयुक्तो यध्यायं शृणुते सुधीः॥९॥**

**तस्य पुण्यं प्रवक्ष्यामि भूयतां द्विजसत्तमाः।  
दत्तस्य गोसहस्रस्य ब्राह्मणेभ्यः सुपर्वणि॥१०॥**

**..पत्फलं तत्प्रजायेत विष्णुश्चैव प्रसीदति।  
अस्य पद्मपुराणस्य पठमानस्य नित्यंशः॥११॥**

**कलौ युगे सुविघ्नाश्च जायन्ते तस्य नो कदा॥१२॥**

**व्यास उवाच—**

**कस्मात्कलौप्र(न)जायन्ते शृण्वानस्य च पद्मज।  
नरस्य पुण्यपकस्य नाना विघ्नाः सुदारुणाः॥१३॥**

**ब्रह्मोवाच—**

**पखस्याप्यश्वमेधस्य यत्फलं परिकथ्यते।  
तत्फलं दृश्यते [विप्राः](# "क. ख. च प्रायः। घ. छ. ठ. तात।") पुराणे पद्मसंज्ञके॥१४॥**

**अश्वमेधमखः पुण्यः कलौ नैव प्रवर्तते।  
पुराणं चापि यत्तद्वदश्वमेधसमं किल॥१५॥**

**अश्वमेधस्य यत्पुण्यं स्वर्गमोक्षफलमदम्।  
न भुञ्जन्ति नराः पापाः पापमार्गेषु संस्थिताः॥१६॥**

**पुराणस्यास्य च फलं पद्मसंज्ञस्य सत्तमाः।  
अश्वमेधस्य यत्पुण्यं \[[स्वर्गमोक्षफलप्रदम्](# "एतच्चिह्नान्तर्गतः पाठः, ङ. छ. झ.ड. ढ. पुस्तकस्थः।")॥१७॥**

**न भुञ्जन्ति नराः पापाः पापमार्गेषु संस्थिताः। **  
**पुराणस्यास्य पुण्यस्य पद्मसंज्ञस्य सत्तम॥१८॥**

**कलौ युगे नरैः पापैर्गन्तव्यं नरकार्णवम्।  
तस्माच्छ्रशेष्यन्ति तत्पुण्यं \] चतुर्वर्गप्रसाधकम्॥१९॥**

**पेन श्रुतमिदं पुण्यं पुराणं पद्मसंज्ञकम्।  
सर्वं हि साधितं तेन चतुर्वर्गस्य कारणम्॥२०॥**

**अश्वमेधस्य यशस्य फलं तस्य [प्रजायते](http://॑ " एतदग्रे क. ख. ङ. च. छ. झ. ड. ढ. पुस्तकेषु 'अश्वमे वादयो यज्ञाः कस्मान्नष्टा महामते। कलौ युगे तु ते सर्वे सर्वदा साङ्गसुस्वराः। यः कोऽपि शत्रुसंपनः श्रद्धावान्भावतत्परः। श्रोतुमिच्छति धर्मात्मा सपुत्रो भार्यया सह। श्रवणार्थंमहाश्रद्धा पूर्वं यत्र प्रजायते' इत्यधिकं दृश्यते।")।  
शृण्वानस्य नरस्यापि महाविघ्नो न संचरेत्॥२१॥**

**..अश्रद्धा जायते चापि पाठकस्य नरस्य च।  
लोभश्च जायते तस्य श्रावकस्य द्विजोत्तमाः॥२२॥**

**..प्रेषिता देवदेवेन महामोहाः सुदारुणाः।  
अकरोत्स विनाशं तु शृण्वतश्चास्य नित्यशः॥२३॥**

**..दूषकाः कुत्सकाः पापाः संभवन्ति दिने दिने।  
ज्ञातव्यं तु सुशुद्धेन विघ्नरूपं ममाधुना॥२४॥**

**[संजातं](# "एतच्चिह्नान्तर्गतः पाठः क. ख. घ. ङ. च. छ. झ. ठ. ट. ढ. पुस्तकस्थः।") दृश्यते व्यास तथा होमं समाचरेत्।\]  
वैष्णवैश्चमहामन्त्रैर्विष्णुसूक्तैः सुपुण्यदैः॥२५॥**

**[विष्ण्वाराधनमत्रेण](http://॑ "क. ख. ग. घ. ङ. च. छ. ज. झ. ञ. ड. ञ. विष्णोरराठम्º") सहस्रशीर्षकेण च।  
इदं विष्णुरित्यनेन आब्रह्मेण पुनः पुनः॥२६॥**

**...त्र्यम्बकेण च मत्रेण \[[होममेव](# "एतच्चिह्नान्तर्गतः पाठः क. ख. ङ. च. छ. झ. ढ. पुस्तकस्यः।") समाचरेत्।  
बृहत्साम्ना सुमत्रेण \] द्वादशाक्षरकेण वा॥२७॥**

**पस्य देवस्य यो होमस्तस्य मन्त्रेण होमयेत्।  
अष्टोत्तर तिलाज्यैश्चपालाशैः समिधैरपि॥२८॥**

**विघ्नेशं पूजयेत्पूर्वंशारदां च सुरेश्वरीम्।  
ग्रहाणामपि कर्तव्यं स्थापनं पूजनं द्विजाः॥२९॥**

**नातवेदोमहामायां चण्डिकां क्षेत्रनायकम्।  
तिलैव तण्डुलैराज्यैस्तेषामन्त्रसमुद्भवैः॥३०॥**

**एवं होमः प्रकर्तव्यो ब्राह्मणेभ्यो धनार्पणम्।  
यथासामर्थ्यमेवापि दक्षिणा धेनुसंयुताः॥३१॥**

**..तो विघ्नाः प्रणश्यन्ति पुराणं सिद्धिमाप्नुयात्।  
एवं न कुरुते यस्तु तस्य विघ्नं वदाम्यहम्॥३२॥**

**...स्याङ्गेजायते रोगो बहुपीडाप्रदायकः।  
भार्याशोकः पुत्रशोको धनहानिः प्रजायते॥३३॥**

**नानाविधान्महारोगान्भुञ्जते नात्र संशयः।  
यस्य गेहे नास्ति वित्तमुपवासं समाचरेत्॥३४॥**

**एकादशींस संप्राप्य पूजयेन्मधुसूदनम्।  
उपचारैः षोडशभिर्भावयुक्तेन चेतसा॥३५॥**



**ब्राह्मणान्भोजयेद्यस्तु यथावित्तानुसारतः।  
केशवाय ततो दत्त्वा संकल्प्य हविषाऽन्वितम्॥३॥**

**स्वयं कुर्यात्ततः मानो भोजनं सह बान्धवैः।  
पुत्रैश्च भार्यया युक्तस्ततः सिद्धिमवाप्नुयात्॥३॥**

**पुराणसंहिता पूर्णा श्रोतया धर्मतत्परैः।  
चतुर्वर्गस्य वै सिद्धिर्जायते, तस्य नान्यथा॥३॥**

**सपादं लक्षमेकं तुह्माख्यं पुष्करं शृणु।  
कृते युगे तु निष्पापाः श्रुनन्तिमनुजा द्विजाः॥३॥**

**लक्षस्यार्धंततः कृत्स्नं पुराणं पद्मसंज्ञकम्।  
श्लोकानां तु सहस्राभ्यां द्वाभ्यामेव तथाऽधिकम्॥४॥**

**त्रेतायुगे तथा प्राप्ते शृण्वन्ति मनुजा द्विजाः।  
चतुर्वर्गफलं भुक्त्वा ते यास्यन्ति हरिं पुनः॥४॥**

**द्वाविंशतिसहस्राणां संहिता पद्मसंज्ञका।  
द्वापरे कथिता विप्र ब्रह्मणा परमात्मना॥४॥**

**द्वादशैव सहस्राणां पद्माख्यां च सुसंहिताम्।  
कलौ युगे पठिष्यन्ति मानुषा विष्णुतत्पराः॥४॥**

**एकोऽर्थश्चैकभावश्च चतुर्ष्वपि प्रवर्तितः।  
संहितास्वपि विप्रेन्द्राः शेषाख्यानमविस्तरः॥४॥**

**द्वादशैव सहस्राणि नाशं यास्यन्ति सत्तमाः।  
कलौ युगे तु संप्राप्ते प्रथमं हि भविष्यति॥४॥**

**भूमिखण्डं नरः श्रुत्वा सर्वपापैः प्रमुच्यते।  
रोगैर्दुःखैः शत्रुभिश्च विमुक्तः सुखमाप्नुयात्॥४॥ **

**अन्यत्सर्वे परित्यज्य जपं दानं तथा श्रुतम्।  
श्रोतव्यं हि प्रयत्नेन पद्माख्यं पापनाशनम्॥४॥**

**प्रथमं सृष्टिखण्डं हि भूमिखण्डं द्वितीयकम्।  
तृतीयं स्वर्गखण्डं च पातालं तु चतुर्थकम्॥४॥**

**पञ्चमं चोत्तरें खण्डं सर्वपापप्रणाशनम्।  
यः शृणोति नरो भक्त्या पञ्चखण्डान्यनुक्रमात्॥४॥**

**सहस्रगोप्रदानस्य मानवो लभते फलम्।  
महाभाग्येन लभ्यन्ते पश्च खण्डानि भूसुराः॥४॥**

**श्रुतानि मोक्षदानि स्युः सत्यं सत्यं न संशयः॥५॥**

इति श्रीमहापुराणे पाद्मे भूमिखण्डे वेनोपाख्याने पञ्चविंशत्यधिकशततमोऽध्यायः॥१२५॥

**इति श्रीमहामुनिव्यासप्रणीते महापुराणे पद्मेद्वितीयं भूमिखण्डं समाप्तम्।**

**अध्यायानामादितः समष्ट्यङ्काः—१८७**

**आदितः श्लोकानां समष्ट्यङ्काः – ९०८०**

**  
![](../books_images/U-IMG-1730370077Screenshot2024-10-31155057.png)**



प्रश्नोपनिषद्दीपिका च, एतत्पुस्तकद्वयमानन्दाश्रमस्थपण्डितैः संशोधितम्।

९ मुण्डकोपनिषत्सटीकशांकरभाष्योपेता, नारायणविरचिता मुण्डकोपनिषदीपिका च, एतत्पुस्तकद्वयमानन्दाश्रमस्थपण्डितैः संशोधितम्।

१० सगौडपादीयकारिकाथर्ववेदीयमाण्डूक्योपनिषत्सटीकशांकरभाष्योपेता, अहमदाबादनाम्निनगरे संस्कृताध्यापकैः काथवटे इत्युपाडैःरा० रा० आवासाहेवइत्येतैः संशोधिता, आनन्दाश्रमस्थपण्डितैः संशोधिता शंकरानन्दविरचिता माण्डूक्योपनिषद्दीपिका च।

११ ऐतरेयोपनिषत्सटीकशांकरभाष्योपेता, विद्यारण्यविरचिता ऐतरेयोपनिषदीपिका च, एतत्पुस्तकद्वयमानन्दाश्रमस्थपण्डितैः संशोधितम्।

१२ तैत्तिरीयोपनिषत्सटीकशांकरभाष्योपेता, पण्डित वामनशास्त्री इस्लांपूरकर इत्येतैः संशोधिता। शंकरानन्दकृता तैत्तिरीयोपनिषद्दीपिका, तथा विद्यारण्यकृता तैत्तिरीयोपनिषद्दीपिका च, एतत्पुस्तकद्वयमानन्दाश्रमस्थपण्डितैः संशोधितम्।

१३ तैत्तिरीयोपनिषद्भाष्यवार्तिकं सुरेश्वराचार्यकृतं सटीकमानन्दाश्रमस्थपण्डितैः संशोधितम्।

१४ छान्दोग्योपनिषत्सटीकशांकरभाष्योपेता, 'आगाशे ' इत्युपाबलशास्त्रितनूजैः काशीनाथशास्त्रिभिः संशोधिता।

१५ बृहदारण्यकोपनिषत्सटीकशांकरभाष्योपेता, 'आगाशे' इत्युपाहैर्बालशास्त्रितनूजैः काशीनाथशास्त्रिभिः संशोधिता।

१६ बृहदारण्यकोपनिषद्भाष्यवार्तिकमानन्द गिरिकृतटीकासमेतम्। एतत्पुस्तकम् 'आगाशे' इत्युपा हैर्वालशास्त्रितनूजैः काशीनाथशास्त्रिभिः संशोधितम्।तत्र केवलसंबन्धवार्तिकरूपः प्रथमो भागस्तस्य मूल्यम्।

१६ प्रथमाध्यायद्वितीयाध्यायरूपो द्वितीयो भागस्तस्व मूल्यम्।
(अस्यान्तिमाध्यायचतुष्टयं सांप्रतं मुद्रणावस्थायां वर्तते)

१७ कृष्णयजुर्वेदीयश्वेताश्वतरोपनिषत्सभाष्या तथा च शांकरानन्दकृता श्वेताश्वतरोपनिषदपिका , नारा....



**समस्युयुक्तं पुटम्**



सांप्रतं मुद्रणावस्थायां वर्तमानानि पुस्तकानि।

 पालकाप्यमुनिविरचितो हस्त्यायुर्वेदग्रन्थः, जयपुरमहाराजाश्रितेन संस्कृतपाठशालाध्यापकेन वे० शा० दाधीचपण्डितशिवदत्तेन संशोधितः। (मुद्रितप्रायः)

 धन्वन्तरीयुनिघण्टू राजनिघण्टुसहितो भाषाषट्कतपर्यायशब्दसमेतद्रव्याबलिवर्णानुक्रमकोशसहितः सपरिशिष्टश्च, वे० शा० रा० रा० वैद्योपनामकैर्नारायणशास्त्रिभिः संशोधितः। (मुद्रितप्रायः)

 कुसुमावल्याख्यटीकासंवलितो वृन्दमाधवः।

![](../books_images/U-IMG-1730370976Screenshot2024-10-28212602.png)

** एतत्स्थूलवर्णपङ्क्तेरधो यानि पुस्तकानि क्रमशः प्रदत्तानि सन्ति तान्यस्माभिः सांप्रतं संशोध्यन्ते। अतस्तानि पुस्तकान्येष्वन्यतमं वा यस्य कस्यापि सकाशे स्याच्चेत्, तर्हि तेनावश्यमस्मत्सकाशं प्रेषणीयम्। तेनास्मदुपरि तस्य महत्युपकृतिः स्यात्। वयमपि तस्य तत्पुस्तकं शोधनमुद्रणानन्तरं मुद्रितपुस्तकसमेतं प्रेषयिष्यामः।**

श्रीशार्ङ्गदेवकृतः संगीतरत्नाकरश्चतुरकल्लिनाथविरचितटीकासमेतः।

वराहमिहिरविरचिता बृहत्संहिता भट्टोत्पलकृतटीकासमेता।

अपरार्ककृतटीकासमेता याज्ञवल्क्यस्मृतिः।

तैत्तिरीयशाखीयानां संहिताब्राह्मणारण्यकानि श्रीमत्सायणाचार्यकृतभाष्यसमेतानि।

विद्यारण्यकृता छान्दोग्योपनिषद्दीपिका बृहदारण्यकोपनिषद्दीपिका च।

नित्यानन्दकृता बृहदारण्यकोपनिषन्मिताक्षरा।

अष्टादशपुराणान्तर्गतं ब्रह्मपुराणम्।

तथा नानाविधाः शतसंख्यामिता उपनिषदश्च।

(इत्येतानि पुस्तकानि सांप्रतं संशोध्यन्ते),



भवति। यदा च द्वित्रमासैर्ग्रन्थः परिपूर्णो भवति तदैव सर्वेभ्यो ग्राहकेभ्यो दीयते। नियतग्राहकेभ्य आनन्दाश्रमस्यमुद्रितशतपुष्ठानां मूल्यं द्वादशाणका गृह्यन्ते। तेषां पुस्तकप्रेषणाद्यर्थंधनव्ययो नैव भवति। अनियतग्राहकेभ्यस्तु शतपृष्ठानां मूल्यमेको रूपकः। पुस्तकमेचणाद्यर्थंधनं च गृहते। पुस्तकमूल्यग्रहणंपुस्तकप्रेषणात्पूर्वं पश्चाद्वा न, किंतु पुस्तकप्रापणसमय एव। नियतानियतग्राहकेभ्यः पुस्तकानि व्यालुपेबलपोष्टमार्गेण प्रेष्यन्ते।

 केवलदशोपनिषदां पुस्तकान्यपि सहैवास्माभिर्दीयन्ते तेषां मूल्यं सार्धैकविंशतिरूपकाः सन्ति, तथा दशोपनिषदः, अधिकरणमालासमेतशारी- रशांकरभाष्यं चेति प्रस्थानद्वयमपि सहेब दीयते तस्य मूल्यं त्रयत्रिंशद्रुपकाः। पुस्तकप्रेषणार्थं धनं तु ग्राहकसकाशादेव गृह्यते। पुस्तकानि वह्यालुपेवलपोष्टमार्गेण प्रेष्यन्ते। तस्य धनव्ययोऽपि ग्राहकसकाशादेव गृह्यते।

 एतद्भन्याबलीगतपुस्तकग्रहणेच्छुभिः पुण्यपत्तनस्थानन्दाश्रममुद्रणालये, अथवा मुंबापुर्या श्री० रा०रा० 'महादेव चिमणाजी आपटे ' इत्येतेषां गृहे- तथा तत्रैव मुंबापुर्यां 'ज्येष्ठाराम मुकुंदजी ' इत्येतेषां राबवाडीसंज्ञकचतु- व्यवस्थितपुस्तकविक्रयणालये पत्रं प्रेषणीयम्। परं च केवलदशोपनिष त्पुस्तकग्रहणेच्छुभिः प्रस्थानद्वयग्रहणेच्छुमिश्च, आनन्दाश्रममुद्रणालये बाऽस्मद्गृह एव पत्रं प्रेषणीयम्। ग्राहकाणां पत्रमापणसमय एवाविलम्बेन पुस्तकक्रयणनियुक्तजनेभ्यः पुस्तकमेषणं भविष्यति।

**महादेव चिमणाजी आपटे,**

बी. ए. एल. एल. बी.,  
मुंबई युनिम्हर्सिटीचे फेलो, व मुंबई हायकोर्टाचे वकील.



</div>

<div id="alert" class="alert alert-danger text-center" style="display: none;">

![](include/loader.gif) **Please Wait....**

</div>

<div id="complete" class="alert alert-success text-center" style="display: block;">

**End Of Book**

</div>

</div>

</div>

</div>

</div>

\]
