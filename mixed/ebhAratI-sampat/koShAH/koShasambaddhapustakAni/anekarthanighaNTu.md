+++
title = "अनेकर्थनिघण्टु"
domain = "कोषाः"
sub-domain = "कोषसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3111"
source_url = "https://www.ebharatisampat.in/readbook3.php?bookid=MjQ4NDcxMDEzNDQ2ODky&pageno=MjI0MjQyNjk5NTk="

+++
[[अनेकर्थनिघण्टु	Source: [EB](https://www.ebharatisampat.in/readbook3.php?bookid=MjQ4NDcxMDEzNDQ2ODky&pageno=MjI0MjQyNjk5NTk=)]]

\[

ठ्ठदत्1 अनेकार्थनिघण्टुः

1

गम्भीरान् रुचिराँश्चित्रान् विस्तीर्णार्थप्रसाधनान् ।

कष्टशब्दान् प्रवक्ष्यामि कवीनां हितकाम्यया ॥1॥

2

वाग्दिग्भूरश्मिवज्रेषु पश्वक्षिस्वर्गवारिषु ।

नवस्वर्थेषु मेधावी गोशब्दमुपलक्षयेत् ॥2॥

3

कः प्रजापतिरुद्धिष्टो को वायुरभिधीयते ।

कः शब्दः स्वर्गमाख्याति क इत्यात्मा मतः क्वचित् ॥3॥

4

सलिलं कमिति ज्ञेयं शिरः कमिति चोच्यते ।

देवाननिमिषानाहुर्मत्स्याननिमिषांस्तथा ॥4॥

5

अग्निश्च बर्हिणः चैव वृक्षः कुक्कृट एव च ।

शिखिनोऽभिहिताः शास्त्रः पृथुकश्च मतः शिखी ॥5॥

6

हंसो नारायणः प्रोक्तः क्वचिद्धंसो दिवाकरः ।

अश्वश्चापि स्मृतो हंसो हंसश्चापि विहंगमः ॥6॥

7

सारसस्सरसिजेन्द्वोः पतत्र्यपि च सारसः ।

राजाऽपि नृपतिज्र्ञेयो राजा चोक्तो निशाकरः ॥7॥

8

विभावसुर्हुताशः स्याच्छ्वेतच्छत्रं क्वचिद्भवेत् ।

हिमारातिः स्मृतो वह्निः हिमारातिश्च भास्करः॥8॥

9

धनञ्जयोऽग्निव्र्याख्यातो पार्थश्चापि धनञ्जयः ।

बीभत्सश्च मतः पार्थों बीभत्सो विकृतः स्मृतः ॥9॥

10

अग्निर्विरोचनः प्रोक्तो भास्करस्तु विरोचनः ।

विरोचनश्च चन्द्रः स्यात्क्वचिद्दैत्यो विरोचनः ॥10॥

11

पाञ्चजन्यं क्वचिद्वह्निः क्वचिच्छङ्खो निगद्यते ।

कम्बुश्च गदितः शङ्खः कम्बुरिष्टश्च कुञ्जरः ॥11॥

12

भास्करोऽग्निः समुद्दिष्टः सहरुाांशुरपि क्वचित्।

पतङ्गो दिनकृद् श्रेयः पतङ्गः शलभः स्मृतः ॥12॥

13

कौशिको देवराजः स्यादुलूकश्चापि कौशिकः ।

शम्भुब्र्राहृा च विष्णुश्च शम्भुश्चैव महेश्वरः ॥13॥

14

वृषकेतुर्मतः शङ्कुः शङ्कुः कील इहोच्यते ।

जम्बुको वरुणो श्रेयः शुगालश्चापि जम्बुकः ॥14॥

15

अर्क इष्टस्तु मघवान् घर्मांशुरर्क उच्यते ।

मन्थी राहुश्च चन्द्रश्च ग्रहो मन्थी निरुच्यते ॥15॥

16

केतवो रश्मयो श्रेयाः केतवश्च महाध्वजाः ।

तमोनुदः सहरुाांशुरग्निश्चापि प्रकीत्र्यते ॥16॥

17

मयूखाः कीरणा श्रेया मयूखाश्चापि कीलकाः ।

सप्तर्षिरुत्सवः प्रोक्तः सप्तान्ये ऋषयः क्वचित् ॥17॥

18

वसवः शंवरा उक्ता देवाश्च वसवो मताः ।

नक्षत्रं धिष्ण्यमित्युक्तं गेहं धिष्ण्यं मतं क्वचित् ॥18॥

19

वासोऽम्बरमिति ख्यातमम्बरं च नभःस्थलम् ।

पयः सलिलमुद्दिष्टं पयः क्षीरं मतं क्वचित् ।.19॥

20

शिवं पानीयमुद्दिष्टं शिवं श्रेयः शिवं सुखम् ।

शिवं व्योमपतिं प्राहुः शिवं श्रेष्ठं प्रचक्षते ॥20॥

21

क्षरं जलं विजानीयात्क्वचिन्मेधं विदः क्षरम्।

स्यन्दनं चाम्बु निर्दिष्टं स्यन्दनश्च महारथः ॥21॥

22

कृष्णं तमः समाख्यातं कृष्णश्चाधोक्षजस्तथा ।

अमृतं क्षीरमित्युक्तं क्वचिच्चेष्टं समिद्रजम् ॥22॥

23

शवं च सलिलं प्रोक्तं मृतमाहुः शवं तथा ।

तोयं घृतमिति प्रोक्तं घृतं सर्पिः क्वचिद्भवेत् ॥23॥

24

पानीयं च विषं प्रोक्तं क्वचिद्धालाहलं विषम् ।

हस्तिहस्तः करः प्रोक्तः करो हस्तः प्रचक्ष्यते ॥24॥

25

कीलालं रुधिरं प्रोक्तं नीरं चैव प्रशस्यते ।

भुवनं सलिलं प्रोक्तं आकाशं भुवनं स्मृतम् ॥25॥

26

प्रवालं कोमलं ज्ञेयं कोमलं स्पष्टवाचकम् ।

सदनं च स्मृतं तोयं सदनं वेश्म उच्यते ॥26॥

27

तोयं सद्मेति गदितं निलयं सद्म निगद्यते ।

संवरं च जलं प्रोक्तं संवरः पर्वतो भवेत् ॥27॥

28

संवरश्चाऽसुरः ख्यातो यो बिभर्ति रसां प्रियाम् ।

स्वरवाक्क्ष्मास्विडां प्राहुरिडा चाम्बरदेवताम् 28॥

29

पत्नीं चन्द्रेरिडां प्राहुरिला तत्समतां गता ।

अदितिः पृथिवी ज्ञेया देवमाताऽदितिः क्वचित्॥29॥

30

अध्यूढा भार्या परित्यक्ता त्वद्भिदिश्च निगद्यते ।

वृषो धम्र्मः क्वचिज्ज्ञेयो गवामपि पतिर्वृषः ॥30॥

31

वृषा कर्णश्च गदितो वृषा चोक्तः शतक्रतुः ।

रौहिणेयो बलः प्रोक्तो रौहिणेयो बुधः क्वचित् ॥31॥

32

बलदेवो मतः शेषो नागो वा शेष उच्यते ।

रामस्तु लांगली ज्ञेयो रामो दाशरथिः क्वचित् ॥32॥

33

रामश्च शुक्लो वर्णों रामश्च क्षत्रनाशनः ।

वराहः केशवः ख्यातो वराहो जलदः क्वचित् ॥33॥

34

वराहः शूकरो ज्ञेयो विष्णुर्मेघो हरिस्तथा ।

अजाराट्स्मरेन्दवो ज्ञेयास्त्रिनेत्रश्चाप्यजो मतः ॥34॥

35

अजः पशुश्च विख्यातो तथाजौ ब्राहृकेशवौ ।

शरीरजः स्मृतो रोगः पुत्रश्चापि शरीरजः ॥35॥

36

ज्ञेयं पुष्करमब्जं च नागनासाग्रमेव च ।

कूलं नभः समाख्यातं कूलं रोधः प्रचक्षते ॥ 36 ॥

37

खं चानन्तमिति प्रोक्तमनन्तं च बलं क्वचित् ।

विष्णुः क्वचिदनन्तः स्यान्नागश्चानन्त उच्यते ॥ 37 ॥

38

प्रजापतिः स्मृतो राजा ब्राहृा चापि प्रजापतिः ।

प्रजापतिः स्मृतः क्षत्ता क्षत्ता च चर उच्यते ॥ 38 ॥

39

वामः पयोधरः प्रोक्तो वामः स्याद्द्रविणं हरः ।

वामश्च मदनः प्रोक्तो वामश्च प्रतिकूलके ॥ 39 ॥

40

आगोपो गोपकः ज्ञेयः क्वचिदागोपको ध्वजः ।

उरश्चाङ्कः समाख्यातः स्थानमङ्कः स्मृतस्तथा ॥ 40 ॥

41

वासरस्तु स्मृतो नागो वासरो दिवसो मतः ।

विभावसुर्निशा ज्ञेया गन्धर्वश्च क्वचिन्मतः ॥ 41 ॥

42

शर्वर्यो रात्रयः प्रोक्ताः शर्वर्यश्च स्त्रियो मता ।

सान्द्रं धनमिति प्रोक्तं स्निग्धं सान्द्रं निगद्यते ॥42॥

43

स्वः स्वर्गस्य मतं नाम स्वः सुखं क्वचिदुच्यते ।

स्व आत्मा चैव निर्दिष्टः स्वः प्रोक्तो गृहमूषिकः ॥43॥

44

ककुश्छन्दोविशेषज्ञो मतः शास्त्रेपि ना ककुप् ।

ककुम्महीरुहः प्रोक्तो ज्ञेयास्तु ककुभो दिशः ॥44॥

45

क्षयं वेश्म समुद्दिष्टं क्षयं रोगं प्रचक्षते ।

जलदस्तु प्लवो ज्ञेयः प्लवो ज्ञेयस्तथोडुपः ॥ 45॥

46

प्रासादो मण्डपः प्रोक्तो विहारश्चापि कथ्यते ।

घनं घनं विजानीयाद् घनं विपुलमुच्यते ॥46॥

47

प्रयुज्यते च कÏस्मश्चिद् घनं सङ्घातवाद्ययोः ।

वरूथं स्यन्दनाग्रं स्याद्वरूथं वेश्म उच्यते ॥47॥

48

चमूश्च वर्म सहसा प्रवदन्ति मनीषिणः ।

असुराश्च सुरा ज्ञेयाः क्वचिद्देवारयोऽसुराः ॥48॥

49

नागाश्च द्विरदा ज्ञेयाः पन्नगाश्च क्वचिन्मताः ।

गन्धर्वश्च तथा वायुः क्वचित्स्याद् देवगायनः ॥49॥

50

ताक्ष्र्यो हयः समुद्दिष्टस्ताक्ष्र्यश्चापि पतत्रि राट्।

बालेयानसुरानाहुर्वालेयांश्च क्वचित् खरान् ॥50॥

51

तृणी वनस्पतिः प्रोक्ता क्वचिदाद्र्राश्च कथ्यते।

शिखरी वृक्ष उद्दिष्टः शिखरी पव्र्वतः स्मृतः ॥51॥

52

द्विजो विप्रश्च दन्तश्च द्विजः पक्षी निगद्यते ।

चौरो मलिम्लुचो ज्ञेयो वातश्चापि मलिम्लुचः ॥52॥

53

आत्मजं रक्तमुद्दिष्टं सुतः कामस्तथैव च ।

कीनाशो मृतको ज्ञेयः कीनाशश्चापि राक्षसः ॥53॥

54

कीनाशोऽग्निः कृतघ्नश्च कृपणो यम एव च ।

कीनाशः कर्षको ज्ञेयः कीनाशश्च वृकोदरः ॥54॥

55

अवदातं प्रधानं स्यादवदातं च पाण्डुरम् ।

ज्योतिल्र्लोचनमुद्दिष्टं ज्योतिर्नक्षत्रमुच्यते ॥55॥

56

ज्योतिश्च गदितो वह्निः काव्येषु मुनिपुङ्गवैः।

प्रधानं सज्जनं ज्ञेयं प्रधानं श्वेतमुच्यते ॥56॥

57

अब्दः संवत्सरो ज्ञेयो मेघश्चापि क्वचिन्मतः ।

बलाहका महामेघाः शिखरी च बलाहकः ॥57॥

58

तोयदं जलदं प्राहुस्तोयदं कथ्यते घृतम् ।

जीमूतश्च मतो नागो जीमूतः क्वचिदम्बुदः ॥58॥

59

पौलस्त्यं तु मतं युद्धं पौलस्त्यं पौरुषं विदुः ।

शुचिकृद्रजकश्चैव प्रोक्तो नित्यं बुधै रसः ॥59॥

60

पर्जन्यं जलदं प्राहुः पर्जन्यं तु शतक्रतुः ।

शिलीमुखाः स्मृता बाणा भ्रमराश्च शिलीमुखाः ॥60॥

61

लेखा सीमेति विज्ञेया लेखा चित्रकृतौ मता ।

अम्बरीषं क्वचिद्भ्राष्ट्रं क्वचिद्युद्धं निगद्यते ॥61॥

62

पुंस्त्वं चापि मतं युध्दं पुंस्त्वं पौरुषमुच्यते ।

विद्वांसोऽरिपवो ज्ञेया विद्वांसस्त्वसवो मताः ॥62

63

मायाऽविद्येति विज्ञेया क्वचिन्माया तु सांवरी ।

मधु द्राक्षीति विज्ञेया क्वचित्स्यान्मधु माक्षिकम् ॥63॥

64

मधु चाम्बु समाख्यातं सुरा च मधुसंज्ञका ।

खं रंध्रमिति विज्ञेयं खं गुहं नभ एव च ॥64॥

65

खमिन्द्रियमिति ख्यातं खं च नक्षत्रमुच्यते ।

धार्तराष्ट्रा महाहंसा धृतराष्ट्रसुताः क्वचित् ॥65॥

66

प्रभाकरो मतः सूर्यो वह्निश्चापि प्रभाकरः ।

सितं शुक्लमिति ज्ञेयं सितं बद्धं प्रचक्षते ॥66॥

67

असितं कृष्णमित्युक्तं अशितं भक्षितं स्मृतम् ।

वभ्रुस्तु नकुलो ज्ञेयः पाण्डवो नकुलस्तथा ॥67॥

68

त्रिशङ्कुमाहुर्मार्जांरमृषिश्चापि तथेष्यते ।

यमस्तु वायसो ज्ञेयो यमः प्रेताधिपस्तथा ॥68॥

69

लक्ष्मणं सारसं विद्यात्तथा दशरथात्मजम् ।

लक्ष्म चन्द्रस्य काष्ण्र्यं स्याल्लक्ष्म्यःकेतुः प्रकिर्तितः ॥69॥

70

केतुश्चापि मतः काव्ये लक्ष्मेति मुनिपुङ्गवैः ।

आरुणेयः स्मृतो दक्षो दक्षश्चाचेतसः क्वचित् ॥70॥

71

आशुकारी भवेद्दक्षः स्यादली तोमरः स्मृतः ।

आदित्यं च रविं विद्याद् दैत्यश्चाप्यदितेः सुतः ॥71॥

72

रोमो रजस्तथा रेणू रजो लोहितमुच्यते ।

स्कन्धो नितम्बसंज्ञः स्यान्नितम्बं जघनं तटम् ॥72॥

73

हेम वस्विति विज्ञेयं वसु तेजो निगद्यते ।

सारङ्गं चातकं प्राहुः सवर्णे चापि सितासिती ॥73॥

74

रम्भाश्च कदलीः प्राहु रम्भा स्वर्गाङ्गना मता ।

ग्रावाणो गिरिजाः प्रोक्ता मेघाश्चापि मनीषिभिः ॥74॥

75

औषणं रसमुद्दिष्टमृतं सत्यमपि क्वचित् ॥75॥

76

अक्ष आत्मेति विज्ञेयः केचिदाहुर्बिभीतकम् ।

ज्ञेयमिन्द्रियमक्षं च शाकटं कर्ष एव च ॥ 76 ॥

77

अक्षं च पाशकं विद्याद्व्यावहारिकमेव च ।

पद्ममिन्द्रयमित्युक्तं पद्मं तामरसं विदुः ॥77॥

78

चैत्यमायतनं प्रोक्तं नीडमायतनं तथा ।

पुष्पं लोहितमुद्दिष्टं पुष्पं च कुसुमं तथा ॥78॥

79

वाजी तुरङ्गमो ज्ञेयो वाजी श्येनो विहङ्गमः ।

विष्ण्विन्द्रसिंहमण्डूकचन्द्रादित्यांस्तु वानरान् ॥79॥

80

बभ्रृशिवानिलहयान् हरीनिच्छन्ति कोविदाः ।

पुरुषध्वजलिङ्गेषु हयभूषणलक्ष्मषु ॥80॥

81

रामशेषावनीन्द्रेषु ललामं नवसु स्मृतम् ।

शुक्रा स्मृताऽक्षिदोषो ना लवली मञ्जरी तथा ॥81॥

82

वक्रवक्त्रः शुको ज्ञेयः कोकिला वचनप्रिया ।

पुलिनं जलविच्छेदः पङ्कजं स्यात्कुशेशयम् ॥82॥

83

रतं पापमिति ज्ञेयं सत्वरं शीघ्रमुच्यते ।

पिशङ्गं रोचनाभं स्यान्मेचकस्तिलको मतः ॥83॥

84

ललाटेऽवस्थितं चिह्नं विद्वद्भिस्तिलकं मतम्।

परिचर्यं च कटकं निकषस्तु कषो मतः ॥84॥

85

नानारत्नैरुचचिता मञ्जूष रागिणी स्मृता ।

दिनकृद्वाचिसिंहेषु केसरित्वं विधीयते ॥85॥

86

अव्यक्तो मधुरः शब्दः कल इत्यभिधीयते ।

अलातमुल्मुकं ज्ञेयं छेदो नाम भयङ्करः॥86॥

87

भावः श्रृङ्गारमाधुर्यं भावोऽवस्थाप्ररूपणम् ।

विलासः कामजो दोषस्तदेव ललितं मतम् ॥87॥

88

उत्तमाङ्गं विना देहं कबन्धं चेति शस्यते ।

शिरसो वेष्टनं यद्वै तदुष्णीषं निगद्यते ॥88॥

89

आहतं समदीर्घं स्यान्निविडं पीडितोन्नतम् ।

मण्डूको भेकसंज्ञः स्याद्वर्षाभूश्चातको मतः ॥89॥ ड़ण्ड्ढ

90

शिवा पिङ्गवती ज्ञेया विशालं सबलं मतम् ।

दुश्चर्मा शिपिविष्टः स्यात्कर्षकस्तु कृषीबलः ॥90॥

91

कन्याजातश्च कानीनो षण्डः क्लीब इति स्मृतः ।

उत्कृष्टः श्वसुरः स्यातां म्लिष्टमव्यक्तवाचकम् ॥91॥

92

रदनो हस्तिदन्तः स्याद्दानं कटकसंज्ञितम् ।

तोदनं चाङ्कुशं विद्यादालानं हस्तिबन्धनम् ॥92॥

93

घनाघन इति ख्यातः शास्त्रेष्वधिकपौरुषः ।

अपाचीनं मनोज्ञं च बुद्धिज्र्ञेया तु शेमुषी ॥93॥

94

अर्कस्तु पादपे ज्ञेयो नदी स्यात्फेनवाहिनी ।

अश्वारोहो मरुद्यानोऽश्वानां ह्मदये ध्वनिः ॥94॥

95

आक्रन्द इति विज्ञेयः खुराश्च शफसंज्ञिताः ।

आममासं भवेत्क्रव्यं पक्वं पिशितमुच्यते ॥95॥

96

शुष्कं तु विरसं ज्ञेयं मृष्टं सरसमुच्यते ।

शङ्खजं शुक्तिजं चैव वाराहं तिमिमौक्तिकम् ॥96॥

97

वंशादाशीविषान्नागाज्जीमूताच्च तथाष्टमम् ।

लोकज्ञो दक्षिणो ज्ञेयो दक्षिणश्च तुरः स्मृतः ॥97॥

98

आकूतं तु मतं तिद्यात्कण्टकं गहनं मतम् ।

आननं चाकुले नेत्रे चिकुरं चापि शस्यते ॥98॥

99

पापः श्याम इति प्रोक्तो वभ्रुस्तु कपिलो मतः ।

स्थविष्टं स्थावरे चैव दविष्टं दूरमुच्यते ॥99॥

100

परमेष्टी मतः श्रेष्ठः प्रेम प्रियमुदाह्मतम् ।

प्रकाशः स्त्रीगृहेरक्तः शैलूष इति संज्ञितः ॥100॥

101

पदकृच्चर्मकारः स्यान्नापितस्त्वजयः स्मृतः ।

लावण्यमाहुर्माधुर्यं चित्रं च शुभकार्मजम् ॥ 101 ॥

102

व्याधयश्चामयाः प्रोक्ताः पानीयं तु समुच्चयः ।

आधयस्तु स्मृताः प्राज्ञैश्चित्तोत्पन्ना उपद्रवाः ॥ 102 ॥

103

रंहो वेगः समाख्यातः सत्रं सच्चरितं स्मृतम् ।

आलवालं स्मृतं सद्भिरपां वेगनिवारणम् ॥ 103 ॥

104

चटकः कलविङ्कः स्यात्तुल्यं सदृशमुच्यते ।

किलासं पाण्डुरं ज्ञेयं दोला प्रेङ्खेति शस्यते ॥ 104 ॥

105

मन्दिरं नगरं ज्ञेयं निलयं चापि मन्दिरम् ।

सहरुानयनोऽगारिः प्रधानं युद्धमुच्यते ॥ 105 ॥

106

पलाशो हरितो वर्णो मेचको नीलपिञ्जरः ।

उक्षाणं वृषभं विद्याल्लुलायो महिषो मतः ॥ 106 ॥

107

उरुाा वन्ध्या वसा वेहत् पृष्ठोही गर्भिणी हि या ।

व्याख्यातो मस्करो वेणुस्त्वसिचारः परिकीर्तितः ॥ 107 ॥

108

हिलं कामं शपं चैव रोषमाहुर्मनीषिणः ।

कलभोऽल्पवयो नागः कलुषं चाविलं मतम् ॥ 108 ॥

109

वृजिनं कुटिलं विद्यात् सम्राट् राजा च भूभुजौ ।

रत्नं वज्रं विजानीयात्त्रियामा क्षणदा मता ॥ 109 ॥

110

दीर्घं प्रांशुं विजानीयात् ह्यस्वं नीचकमुच्यते ।

भूरि प्रभूतमुद्दिष्टमभितः सर्ववाचकम् ॥ 110 ॥

111

पवनश्चानिलो ज्ञेयः पवनश्चाधमो जनः ।

प्रियवाक्यो भवेदार्यः स्नातश्च परिकीर्तितः ॥ 111 ॥

112

आडम्बरश्च पटहो व्यञ्जनं बोधनं मतम् ।

विपञ्ची वल्लकी ख्याता वीणा चैव निगद्यते ॥ 112 ॥

113

मालती सुमना ज्ञेया सुमना मुदितो जनः ।

वल्लरी मञ्जरी ख्याता प्रपाप्शाला प्रकीर्तितः ॥ 113 ॥

114

आयुर्निरुच्यते तोयं तेन जीवति पद्मकम् ।

तस्य पत्राक्षिमानेन रामो राजीवलोचनः ॥ 114 ॥

115

उत्कृत्य कवचं देहादसृग्दग्धं च यत्पुरा ।

इन्द्राय दत्तवान्कर्णस्तेन वैकर्तनः स्मृतः ॥ 115 ॥

116

तीक्ष्णश्चैव प्रचण्डश्च वृको नामानलो मतः ।

स पाण्डवस्य उदरे तेन भीमो वृकोदरः ॥ 116 ॥

117

यस्य स्मृतिमुखा वाणी पुण्यश्लोकः स उच्यते ।

यः खेदी चानिवर्ती च युद्धशौण्डः स उच्यते ॥ 117 ॥

118

महासंसर्गसङ्घातं महेष्वासं प्रचक्षते ।

स्वविक्रमैस्तापयेच्च परं ... यूथं तापयेत् ॥ 118 ॥

119

यूथं तापयेद्यस्तं विज्ञेयश्च स यूथपः ।

तस्मादपि च यो वर्यः स तु यूथपयूथपः ॥ 119 ॥

120

सिंहान्नितान्तसौवीरः स नृसिंह इति स्मृतः ।

ये हि स्पष्टप्रवक्तारो मतास्ते व्यक्तवादिनः ॥ 120 ॥

121

यो यमित्थं च नाम्नाति स कीनाश इति स्मृतः ।

योऽप्रबुद्धोऽल्पबुद्धिश्च स तु मन्द इति स्मृतः ॥ 121 ॥

122

उपकारं तु यो हन्ति स कृतघ्न इति स्मृतः ।

हर्षे गर्वे सुखे खेदे वृद्धौ च प्रतिभासते ॥ 122 ॥

123

स्नेहभाग्यक्षये चैव मन्द शब्दो निगद्यते ।

नातीत्य वर्तते यत्र तदध्यात्मं प्रचक्षते ॥ 123 ॥

124

चेतसश्च समाधानं समाधिरिति गद्यते ।

सर्वक्लेशविनिर्मुक्तो स हि दान्त इति स्मृतः ॥ 124 ॥

125

निर्ममो निरहङ्कारो विज्ञेयः छिन्नसंशयः ।

प्रदाता देशकालज्ञः समाधिस्थः स उच्यते ॥ 125 ॥

126

मुखरोऽल्पमतिर्यस्तु सक्रोधश्चैव कीटकः ।

वृत्तिर्यत्र तु गृह्रानां परोक्षे बहिः यत्क्रिया ॥ 126 ॥

127

आहारव्यवहारेषु सा प्रीतिर्निरुपस्करा ।

परस्र्परं स्वदारेषु सता येषां प्रवर्तते ॥ 127 ॥

128

विश्रम्भाद्प्रणयाद्वापि सा प्रीतिर्निरुपद्रवा ।

यशः ख्यातिरिति प्रोक्तं तद्योगात्प्राहुरुच्यते ॥ 128 ॥

129

कीर्तिख्यातियशोयोगाद् भगवन्निति चोच्यते ।

प्रियदानेषु यः शद्धः स उदार इति स्मृतः ॥ 129 ॥

130

रजस्वला तु या नारी सा चोदक्या प्रकीर्तिता ।

प्रीतिर्भावक्रिये स्वच्छरक्षालिंङ्गितनुं विपुम् ॥ 130 ॥

131

तेजो रेतसि दीप्तौ तपो हि स्याद् वृषार्थकः ।

योऽन्यजातो हनो जीवः शरारू इति स्मृतः ॥ 131 ॥

132

मिथ्यादृष्टिरहंमानी नास्तिकः स प्रकीर्तितः ।

कामः क्रोधश्च वै पूर्वे लोभोऽसत्यं च मध्यमे ॥ 132 ॥

133

अन्ते मोहो विषादश्च यस्य ज्ञेयः स षड्वदः ।

अमृते जारजः कुण्डो मृते भर्तरि गोलकः ॥ 133 ॥

134

अनयोर्योऽन्नमश्नाति स कुण्डाशी निगद्यते ।

भ्रूणस्त्री गर्भिणी बाला ब्रााहृणी ब्राहृजीविनी ॥ 134 ॥

135

परिचित्ते यवीयान् यो ज्येष्ठपत्नीं परामृशन् ।

यः पश्चिमश्च ज्येष्ठोऽपि परिचित्तः स उच्यते ॥ 135 ॥

136

पुष्पजं क्षोमजं चर्मकोशजं भर्मजं तथा ।

गुणजं च समुद्दिष्टं तद्भेदा वस्त्रजातिषु ॥ 136 ॥

137

बिम्बारक्तधरा या स्त्री बिम्बोष्ठीं तां विनिर्दिशेत् ।

या स्यात् संक्रीडनपरा ललनां तां विनिर्दिशेत् ॥ 137 ॥

138

दूर्वाकाण्डप्रतीकाशा कुम्भौ यस्यास्तनू कुचौ ।

सर्वरूपविविक्ताङ्गी सा भवेद्वरवर्णिनी ॥ 138 ॥

139

लावण्ययुक्ता या नारी ललितां तां विनिर्द्दिशेत् ।

या मत्ता मत्तवज्ज्योतिः सा ज्ञेया मत्तकाशिनी ॥ 139 ॥

140

भूरिश्च भूरिमुद्दिष्टं अन्नं श्रव इति स्मृतम् ।

भूरि श्रवो ददातीह तस्माद् भूरिश्रवो हि सः ॥ 140 ॥

141

चतुष्पादिं्वशतिभुजो लोहितग्रीव एव च ।

निसर्गाद्दारुणात्क्रूराद्रवणाद् रावणः स्मृतः ॥ 141 ॥

142

रोषणा या भवेन्नारी भामितीं तां विनिर्द्दिशेत् ।

न्यग्रोधलक्षणं विद्याद्दधाना परिमण्डलम् ॥ 142 ॥

143

ताभ्यामुपेता वनिता न्यग्रोधपरिमण्डला ।

तत्तुल्ये चाक्षिणी यस्याः सा स्त्री राजीवलोचना ॥ 143 ॥

144

वर्णप्रमाणनिर्घोषो ऽछिन्नसंपद्भिरन्वितः ।

राजीवमन्ये शंसन्ति स्मिग्धवर्णं सितासितम् ॥ 144 ॥

145

किंचिदुत्तरतद्योगत्सीता राजीवलोचना ।

बलिभिर्यास्त्रिभिर्युक्ता शङ्खकण्ठी उदाह्मता ॥145 ॥

146

----जराकराकारं स्यन्दनाग्रमिवाग्रतः ।

वस्त्वे ति तज्ज्ञेयं तस्यैवाग्रं .........॥146 ॥

147

-----त्तं मर्मसंयुक्तं तत्तथालिनमुच्यते ।

ग्रहणे धारणे सामे वाहने धर्मसंयुता ॥ 147 ॥

248

रमणे क्रीडने सङ्गे भार्या नाम प्रवर्तते ।

मूढतायां सविद्ययां सप्ताश्वस्वंशुमालिनी ॥ 148 ॥

149

विषमाक्षदरा एते ज्ञेयाग्रं तैः विसंस्थिताः ।

कोटरस्था इति ज्ञेयाः सर्पकीटखगादयः ॥149 ॥

150

आताम्रपल्लवो यस्तु वृक्षाणामचिरोद्गमः ।

----------------------------------॥ 150 ॥

151

सौकुमार्यं किसलयं कोमलत्वं च तत्स्मृतम् ।

शतानां च चतुर्हस्तं नल्वं तदिहसंज्ञितम् ॥ 151 ॥

152

कुम्भो वाहः प्रस्थः समं नल्व इति विधीयते ।

विपिनं शून्यमित्युक्तं विपिनं गृहमेव च ॥152 ॥

153

रुक्म वण्र्णं च वामं च दर्शनीयार्थवाचकः ।

सर्वार्थश्चाप्युवर्णश्च पानीयं शीतमुच्यते ॥153 ॥

नीहारं शीतमित्युक्तं प्रदोषान्तो निशीथकः ।

-------------------------------------

इति महाकविश्रीधनञ्जयकृते निघण्टुसमये शब्दसंकीर्णे अनेकार्थप्ररूपणो द्वितीयपरिच्छेदः ॥

च्र्ण्त्द्म त्द्म द्रद्धड्ढद्रठ्ठद्धड्ढड्ड ठ्ठद ड्ड ड़दृथ्र्द्रत्थ्ड्ढड्ड डन्र्

क़्द्ध.घ् .च्द्धत्दत्ध्ठ्ठद्म , ख्र्ड्ढड़द्यद्वद्धड्ढद्ध त्द ज्न्र्ठ्ठत्त्ठ्ठद्धठ्ठदठ्ठ , च्.ज्.ज्.ज्.च्.क्दृथ्थ्ड्ढढ़ड्ढ , एदृध्र्ड्ढदद्रठ्ठथ्थ्न्र्, च्ड्ढड़द्वदड्डड्ढद्धठ्ठडठ्ठड्ड, ॠ.घ्.500011  

\]
