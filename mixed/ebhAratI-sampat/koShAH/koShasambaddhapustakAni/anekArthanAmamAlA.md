+++
title = "अनेकार्थनाममाला"
domain = "कोषाः"
sub-domain = "कोषसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3103"
source_url = "https://www.ebharatisampat.in/readbook3.php?bookid=NjY0NTMyMDQzNjc4Nzky&pageno=MjI0MjQyNjk5NTk="

+++
[[अनेकार्थनाममाला	Source: [EB](https://www.ebharatisampat.in/readbook3.php?bookid=NjY0NTMyMDQzNjc4Nzky&pageno=MjI0MjQyNjk5NTk=)]]

\[

ठ्ठदथ्र्(ड्ड)अनेकार्थनाममाला ( ज्ञानसागरकृता)

1

जिनेन्द्रं पूज्यपादं च चैलाचार्यं शिवायनम् ।

अर्हितं शिरसा नत्वऽनेकार्थं विवृणोम्यहम् ॥ 1 ॥

2

गम्भीरं रुचिरं चित्रं विस्तीर्णार्थप्रसाधकम् ।

शब्दं मनाक् प्रवक्ष्यामि कवीनां हितकाम्यया ॥ 2 ॥

3

अर्हत्पिनाकिनौ शम्भू जिनावर्हंत्तथागतौ

वेदसूर्यौ विवस्वन्तौ विष्णुरुद्रौ वृषाकपी ॥ 3 ॥

4

विकृष्ठाविन्द्रौ अनन्तौ शेषशाÐङ्गणौ ।

जीमूतौ तु करिक्रीडौ पर्जन्यौ शक्रवारिदौ ॥ 4 ॥

5

वनमम्भसि कान्तारे भुवनं विष्टपेऽर्णसि ।

घृतं सर्पिषि पानीये विषं हालाहले जले ॥ 5 ॥

6

तल्पं दारेषु शय्यायां ज्योतिश्चक्षुषि तारके ।

धवले सुन्दरे रामो वामो वक्रे मनोहरे ॥ 6 ॥

7

नक्षत्रे मन्दिरे धिष्ण्यम् वसने गगनेऽम्बरम् ।

परिधौ पादपे सालः सिन्धुः रुाोतसि योषिति ॥ 7 ॥

8

सारसः शकुनौ धूर्ते केतनं दीधितौ ध्वजे ।

मयूखः कीलके दीप्तौ पतङ्गः शलभे रवौ ॥ 8 ॥

9

अञ्जनः कज्जले नागौ सारङ्गः पृषते गजे ।

सरलः प्रगुणे वृक्षे पुन्नागः सन्नरे तरौ ॥ 9 ॥

10

पाञ्चजन्योऽनले शङ्खे कम्बुः शङ्खे मतङ्गजे ।

कस्वरो द्युभवे द्युम्ने स्यन्दनं शकटेऽम्बुनि ॥ 10 ॥

11

अद्रिर्गिरिवनस्पत्योः शिखरी तरुभूध्रयोः ।

राजा चन्द्रमहीपत्योः द्विजो दशनविप्रयोः ॥ 11 ॥

12

मोचामरस्त्रियो रम्भा कदलीध्वजमोचयोः ।

अशोकः सुमनस्तर्वोः सुमनाः सुरपुष्पयोः ॥ 12 ॥

13

मुक्तारजतयोस्तारः भूरि भूयः सुवर्णयोः ।

पानीय दुग्धयोः क्षीरः पयः सलिलदुग्धयोः ॥ 13 ॥

14

कालप्रकर्षयोः काष्ठा कोटिः सङ्ख्याप्रकर्षयोः ।

रन्ध्रसंश्लेषयोः सन्धिः सिन्धुर्नदसमुद्रयोः ॥ 14 ॥

15

निषेधदुःखयोर्बाधा व्यामोहो मूर्खमौढ¬योः ।

कौपीनाकारयोर्गुह्रं कीलालं रुधिराम्भसोः ॥ 15 ॥

16

मूल्यसत्कारयोर्र्धः जात्यः श्रेष्ठकुलीनयोः ।

मेघवत्सरयोरब्दः ताक्ष्र्यो हयगरुत्मतोः ॥ 16 ॥

17

स्तब्धतास्थूणयोः स्तम्भः चर्चा चिन्तावितर्कयोः ।

हरकीलकयोः स्थाणुः स्वैरः स्वच्छन्दमन्दयोः ॥ 17 ॥

18

शङ्कुः सङ्कीर्णविवरे पलालाग्नौ च कीलके ।

संख्यायां काननोद्भूते वह्नौ दावो दवोऽपि च ॥ 18 ॥

19

कीनाशः कृपणे भृत्ये कृतान्ते पिशिताशिनि ।

तथा पुण्यजनान् प्राहुः सज्जनान् राक्षसानपि ॥ 19 ॥

20

विरोचनो रवौ चन्द्रे दनुसूनौ हुताशने ।

हंसो नारायणे ब्राध्ने यतावश्वे सितच्छदे ॥ 20 ॥

21

सोमश्चन्द्रोऽमृतं सोमः सोमो राजा युगादिभूः ।

सोमः प्रतानिनी भेदः सोमपोऽगस्त्यदिग्पतिः ॥ 21 ॥

22

अजो विधिरजो विष्णुरजः शम्भुरजस्तमः ।

अजस्त्रैवार्षिको व्रीहिरजो रामपितामहः ॥ 22 ॥

23

शुद्धेऽनुपहते वह्नौ ब्रााहृणे सचिवोत्तमे ।

आषाढेऽध्यात्मसंवित्तौ ब्राहृचर्ये शुचिर्मतः ॥ 23 ॥

24

अर्थोऽभिधेयरैवस्तुप्रयोजनवृत्तिषु ।

भावः पदार्थचेष्टात्मसत्ताभिप्रायजन्मसु ॥ 24 ॥

25

प्रायोभूमोपमातक्र्यप्रभृत्यन्ननिवृत्तिषु ।

अन्तः पदार्थसामीप्यधर्मसत्त्वव्यतीतिषु ॥ 25 ॥

26

अक्षो द्यूते वरूथाङ्गे नयनादौ बिभीतके ।

सारः श्रेष्ठे बले वित्ते कोशे जलचरे स्थिरे ॥ 26 ॥

27

वाचि वारि पशौ भूपौ दिशि लोम्नि रवौ दिवि ।

विशिखे दीधितौ दृष्टावेकादशसु गौर्मतः ॥27॥

28

चन्द्रे सूर्ये यमे विष्णो वासवे दर्दुरे हये ।

मृगेन्द्रे वानरे वायौ दशस्वपि हरिः स्मृतः ॥28॥

29

पद्मे करिकरप्रान्ते व्योम्नि खड्गफले गदे ।

वाद्यभाण्डमुखे तीर्थे जले पुष्करमष्टसु ॥29॥

30

श्रृङ्गारादौ कषायादौ घृतादौ च विषे जले ।

निर्यासे पारदे रागे वीर्येऽपि रस इष्यते ॥30॥

31

तीर्थं प्रवचने पात्रे लघ्वाम्नाये विदांवरे ।

पुण्यारण्ये जलोत्तारे महासत्ये महामुनौ ॥31॥

32

धातुः पञ्चसु लोहेषु शरीरस्य रसादिषु ।

पृथिव्यादिचतुष्के च स्वभावे प्रकृतावपि ।32॥

33

प्रधानश्रृङ्गलाङ्गूलभूषापुण्ड्रप्रभावना ।

ध्वजलक्ष्मतुरङ्गेषु ललामो नवसु स्मृतः ॥33॥

34

आकृतावक्षरे रुपे ब्रााहृणादिषु जातिषु ।

माल्यानुलेपने चैव वर्णः षट्सु निगद्यते ॥34॥

35

अकारादावुदात्तादौ षड्जादौ निस्वने स्वरः

सङ्केताचारसिद्धान्तकालेषु समयः स्मृतः ॥35॥

36

तन्त्रं प्रधाने सिद्धान्ते सैन्ये तन्तौ परिच्छदे ।

सत्त्वमोजसि सत्तायामुत्साहे स्थेम्नि जन्तुषु ॥35॥

37

रुपादौ तन्तुषु ज्यायामप्रधाने नये गुणः ।

ज्ञानचारित्रमोक्षात्मश्रृतिषु ब्राहृवाग्वरा ॥36॥

38

अवकाशे क्षणे वस्त्रे बहिर्योगे व्यतिक्रमे ।

मध्येऽन्तःकरणे रन्ध्रे विशेषे रहितेऽन्तरम् ॥37॥

39

हेतौ निदर्शने प्रश्ने श्रुतौ कण्ठसमीकृतौ ।

आनन्तर्येऽधिकारार्थे माङ्गल्ये चाथ इष्यते ॥39॥

40

हेतावेवंप्रकारादौ व्यवच्छेदे विपर्यये ।

प्रादुर्भावे समाप्तौ च इतिशब्दः प्रकीर्तितः ॥40॥

41

धर्मो धनुष्यहिंसादावुत्पादादावये नये ।

द्रव्यक्रियाश्रये वित्ति जीवादौ दावादौ दारुवैकृते ॥41॥

42

मूर्तिमत्सु पदार्थेषु संसारिण्यपि पुद्गलः।

अकर्मकर्मनोकर्मजाति भेदेषु वर्गणा ॥42॥

43

ऐश्वर्यस्यासमग्रस्य वीर्यस्य यशसः श्रियः ।

वैराग्यस्यावबोधस्य षण्णां भग इति स्मृतः ॥43॥

44

प्राहुः कैवल्यमार्हन्त्ये विविक्ते निर्वृतावपि ।

लब्धिः केवलबोधादाविष्टाप्तौ नियतौ श्रियाम् ।

अनेकान्ते च विद्यादौ स्यान्निपातः श्रुते क्वचित् ॥44॥

45

भट्टारको धर्मचन्द्रस्तत्पट्टे धर्मभूषणः ।

तत्र देवेन्द्रकीर्तीः श्रीकुमुच्चन्द्रस्ततः परम् ॥ 46 ॥

46

धर्मचन्द्रस्ततो ज्ञानसागरस्तत्पदेऽभवत् ।

तेन पुस्तकमेतद्धि दत्तं लोकहितेच्छया ॥ 47 ॥

ज्ञानसागरकृतनाममाला समाप्ता

-----------

This is prepared an d compiled by

Dr.P .Srinivas , Lecturer in Vyakarana , S.V.V.V.S.College , Bowenpally, Secunderabad, A.P.500011  

\]
