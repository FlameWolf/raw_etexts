+++
title = "नाममालिका"
domain = "कोषाः"
sub-domain = "कोषसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3084"
source_url = "https://www.ebharatisampat.in/readbook3.php?bookid=ODQ0OTI2MTE0MjUwNjky&pageno=MjI0MjQyNjk5NTk="

+++
[[नाममालिका	Source: [EB](https://www.ebharatisampat.in/readbook3.php?bookid=ODQ0OTI2MTE0MjUwNjky&pageno=MjI0MjQyNjk5NTk=)]]

\[



ग़्ग् नाममालिका

स्वर्गादिनामधेयप्रकरणम्

1- 1

वागीशं वरलक्ष्मीशं गौरीशं गणनायकम् ।

कुमारं च ह्मदि ध्यात्वा क्रियते नाममालिका ॥

1- 2

स्वर्गं नाकत्रिलोकाग्र्यसुधावासबुधालयाः ।

मन्दाकिनीधरो दिव्यः खपुरं तं नपुंसकम् ॥

1-3

मेरुशृङ्गाग्रनगरं धाराधरपथस्थितम् ।

देवेष्वनिमिषामत्र्यनिलिम्पामृतभोजिनः ॥

1-4

वैमानिका यज्ञभुजो जरामरणवर्जिताः ।

अनिद्राः खचरा नित्याः कनकाचलवासिनः ॥

1-5

इन्द्रे स्युः प्राग्दिशानाथमहेन्द्रदनुजारयः ।

सर्वाङ्गनयनागारिचिन्तामणिवरासनाः ॥

1- 6

गोपः पुलोमजाकान्तो भोगी यागी महायशाः ।

तत्पुरी लेखिनी तस्य सौधे च सुपताकिका ॥

1- 7

चिन्तामणौ महारत्नं श्यामोपल इतीर्यते ।

कामधेनौ तु सुरभिः श्वेतगौरिति कथ्यते ॥

1-8

आयुधं च शतारं स्याद्वनं शृङ्गारनामकम् ।

पत्नी त्वस्य च पौलोमी देवेन्द्री दिविजेश्वरा ॥

1- 9

जयन्ते मोहनः स्वामी नलकूबरवल्लभः ।

उच्चैश्रवसि दिव्याश्वे नीलवालः स हंसकः ॥

1- 10

ऐरावते चतुर्दन्तो मन्दकः पीलुनामकः ।

मधुरो मञ्जुलतरुर्मन्दारतरुपञ्चके ॥

1- 11

तत्प्रदेशे सुपर्णःस्यात्तत्पुष्पे गन्धिलं स्मृतम् ।

महामदस्तदामोदे तन्मूले रुचिरं स्मृतम् ॥

1-12

तत्पर्णं विदलं प्राहुस्तत्फलं पुष्कलं विदुः ।

सुगन्धिस्ततद्वितरणे तच्छाया चन्द्रिका स्मृता ॥

1-13 मंदाकिन्यां हरिपदी कनकाम्बुजगन्धिला ।

दिव्यकेलिसरश्चन्द्री सुकलेति निगद्यते ॥

1- 14

तत्सैकते वसुरुचुस्तत्तीरे सुभगोदयम् ।

तदम्बुजानि हैमानि तन्मरन्दः करन्दकः ॥

1-15

तदब्जगन्ध आनन्दस्तत्किञ्जल्कः करञ्जकः ।

सुमेकस्तु सुधीरः स्याच्छिखरे तस्य बन्धुरः ॥

1-16

ध्रुवावासो मणिशिलस्तदीयास्तरवः सुखाः ।

तत्पादः स्यात्खनखलस्तन्नितम्बे विशालकः ॥

1-17

अग्नौ पुरोहितः स्वैरी स्वाहानाथो मखी शिखी ।

हरिश्च शमने तु स्युरद्रिजक्षद्रमुद्रकाः ॥

1-18

दण्डकः क्रूरदृष्टिश्च मुष्टिबन्धोऽसिताकृतिः ।

तस्य प्रिया तु धूमार्णो सुकर्णेति च कथ्यते ॥

1-19

तत्पाणिदण्डे तुमुलस्तत्पाशे वलनं स्मृतम् ।

तद्दूताः सूतकाः क्ष्वेलाः स्थाणवः प्राणघातकः ॥

1-20

जीमूतनामकास्तस्य नगरी खरमालिनी ।

वैतरण्यां त्वग्निधुनी पापभेदिन्यशीतला ॥

21

दुस्तरा दुर्मुखी भीमा तत्तटी त्वसिपत्रका ।

तदीयास्तरवः कुण्टाः सूचिकामुखनामका ॥

22

कोणपे तु कलङ्कः स्यादुषाचरवरः खरः ।

तस्य कान्ता दुरन्ता स्यान्निरन्ताद्याश्च वल्लभा ॥

1-23

वरुणे तु महासारकशाधरकुशालयाः ।

तत्पुरं वरणं ज्ञेयं तस्य जाया जयेरिता ॥

1-24

तत्पाशस्तु घनालीढस्तपुत्रो वरयूथपः ।

तत्सैन्यं जालयादः स्यात्तन्मन्त्री भुवनाधिपः ॥

1-25

वायुः प्राणिधृतः प्राणो जगत्प्राणस्तु धूसरः ।

तद्वाहे तु महावेगः संवेगस्तु तमोग्रजः ॥

1-26

राजराजः कुबेरः स्यात्तत्सुतो मणिकण्ठकः ।

तत्सेवधिः सुभाग्यः स्यात्पुरं भ्रमरकाह्वयम् ॥

1-27

ईशाने कङ्कटीकः स्याज्जटाटीरकठोरकौ ।

रुम्बाकर्णः शम्बरारिभेदिनः श्रीधरः सितः ॥

1-28

तदास्थानं शुभकरं तदगारं सतारकम् ।

तन्निष्कुटो धनकुटो भद्राख्यं तस्य वाहनम् ॥

1-29

तद्गुणा भीषणा घोणाः काणाः खञ्जाः खरालकाः ।

तस्य प्रिया तु कौत्केली कालिकालीकलाधराः ॥

1-30

विनेता विघ्नराजे स्यान्मुदिरो मोदकाशनः ।

सुवर्णाब्जसरः स्वामी गुहो वेलायुधः स्मृतः ॥

1-31

भैरवो भीरवो भीरो वटुनाथः पिशाचराट् ।

वेत्रिकर्णेजपहया नन्दिभृङ्गिऋडादयः ॥

1-32

शम्भुस्स्वयम्भू कविता मेषनामाष्टलोचनः ।

प्रधानी मुखजानिः स्यान्मेधावी नाभिभूर्भुवः ॥

1-33

तस्याङ्गना तु गीर्देवी शीर्षद्वारनिवासिनी ।

विशदा नीलचिकुरा वीणा तस्यास्तु कच्छपी ॥

1-34

तद्वाहने तु मञ्जीरतदक्षसर ईक्षणम् ।

वर्णोदरं तदीयं स्यत्पुस्तकं तद्गतिर्नयः ॥

1-35

विष्णुर्हरिर्वनचरो विवाहो विहगध्वजः ।

श्रीपर्णनयनः शृङ्गी भारतीमालिकाधरः ॥

1-36

तत्कौस्तुभे सुधासारः सुरागःसुन्दरः स्मृतः ।

श्रीवत्से तस्य शृङ्गारः सेव्या तु वनमालिका ॥

1-37

तच्चक्रं तु सहरुाारं वृत्तं शुभमितीर्यते ।

तत्पाञ्चजन्ये सुग्रीवः षोडशावर्त ईर्यते ॥

1-38

तत्कौमोदक्यविकला तत्खड्गो मकराननः ।

तस्य शाङ्र्गं गुणनिधिस्तद्दूताः श्यामलाः स्मृताः ॥

1-39

तदासनं मृगमुखं भुवनं तस्य शङ्करम् ।

तत्केलीवनमाशास्यं तद्वेश्म नवमौक्तिकम् ॥

1-40

तदीयशयनं काशी वसनं तस्य काञ्चनम् ।

लक्ष्मीस्तु लोकजननी सती सरसिजा मता ॥

1-41

तत्कुमारस्तु कन्तः स्याददृश्यतनुरात्मजः ।

केलिनी तस्य वनिता केतुस्तस्य चलाचलः ॥

1-42

कार्मुकं तस्य कान्तारः शरास्तस्य तु पल्लवाः ।

रजको वाहनं तस्य रथो मलयजः स्मृतः ॥

इति नाममालिकायामहिराजेनैव संगृहीतायां

स्वर्गादि नामधेयप्रकरणमिदमखिलसुकविमतम्

------------

गगनादिनामधेयप्रकरणम्

2-1

आकाशं शब्दगुणकं नक्षत्रपदमच्युतम् ।

विद्याधराप्सरोयक्षरक्षोगन्धर्वमन्दिरम् ॥

2-2

छायायां तस्य तिमिरं तमिरुां भ्रमरं तमः ।

पुंस्यन्धकारो मलिनो लोकान्धकर ईर्यते ॥

2-3

आकाशकुसुमं तारं कोरकं कारकण्टकम् ।

निरकं निर्मलं संग्यं नक्षत्रेषु निगद्यते ॥

2-4

दिवसे दृश्यमानेषुतारकेषु च केतवः ।

नभसिस्थाणुरूपेण यद्धोरनीलभम् ॥

2-5

तद्धूमकेतु नाम स्यात्कालदूतः स एव हि ।

रक्तभे तूपरागः स्यात्कृष्णक्र्षे तु कुवेलयम् ॥

2-6

शुक्रे कविः शुचिः काव्यः पूर्वदेवपुरोहितः ।

गुरौ बृहस्पतिः सूर्यःसुरेज्यः सूरिवासवौ ॥

2-7

चन्द्रो निशाकरः शौरिः कलशाब्धिभवो भवः ।

भवावतंसः कमलीवार्धिसूनं नपुंसकम् ॥

2-8

बिम्बे तस्य सुधासारः कलापूर्णं च मण्डलम् ।

चन्द्रिका च सुधा छाया सुखा ज्योत्स्ना तु कौमुदी॥

2-9

वन्यलो विशदा शारदेन्दुकान्तिर्निगद्यते ।

हिमे च मधुपूरः स्यात्तुषारस्तुच्छशीकरः ॥

2-10

तत्समूहे हिमानि स्याच्छीतलानि तु शीतलम् ।

रात्रिर्निशीधिनी काली निशाकरकुटुम्बिनी ।

निशा स्याच्छुक्लपक्षे तु प्रसन्ना चन्द्रिकावती ॥

2-11

पूर्णिमा पूर्णचन्द्रा स्यात्तत्क्षपा विमला भवेत् ।

कृष्णपक्षे निशाः कृष्णास्तामस्यस्तमसाप्लुताः॥

2-12

अमायां स्यादमावास्या पैतृकः पितृवासरः ।

तद्यामिन्यां तमोरात्रिः कालरात्रिः करालिका ॥

2-13

सूर्यः सूरिग्रहधनो हरिदक्षिणलोचनः ।

हेलिः किरीटी पद्माप्तौ हरिर्वासरवल्लभः ॥

2-14

गता गतानुगतिका छायाजायांशुमालिनः ।

शताङ्गे कूबरी तस्य मरुच्चको महाजवः ॥

2-15

अमायुः पृतनाधीशो यन्ताहुर्मुखसूचकः ।

परिधिः परिवेषः स्यात्स सूर्यावरणोऽपि च ॥

2-16

तेजोमयं मण्डलं स्यान्मूर्तित्रयनिरन्तरम् ।

मयूखजन्मजीमूतधनाब्दहरिघोटकाः ॥

2-17

इन्द्रचापे मणिधनुश्चित्रं वल्मिकसम्भवम् ।

करको वर्षपाषाणो दन्तभेदी विमुक्तकः ॥

2-18

सौदामिनी तडिद्विद्युच्चञ्चच्चपलिका चला ।

मेघनादे महागर्जा घनाघननिनादकः ॥

इति नाममालिकायामहिराजेनैव संगृहीतायां

गगनादिनामधेयप्रकरणमिदमखिलसुकविमतम् ।

भूम्यादिनामधेयप्रकरणम्

3-1

वसुन्धरा रत्नगर्भा धारुणी धारणी धरा ।

धारिणी भूतधात्री च विश्वधात्री क्षमा सहा ॥

3-2

वर्तुलं वलयं वृत्तं मण्डलं चक्रवालम् ।

विन्ध्योत्तरपदे तु स्यादुत्तरापथसंज्ञिकः ॥

3-3

चोलस्तु दक्षिणे देशे काञ्चीदेशस्तु पल्लवः ।

समुद्रे तु नदीनाथः शैवलाकरनीरथी ॥

3-4

वेलावलयकाण्डेशकान्तानयनसंनिभाः ।

आद्याब्धौ लवणोदश्च लावणः शङ्खकारणम् ॥

3-5

धीरश्च मुक्ताजनको लोलकल्लोलमालिकः ।

द्वितीयाम्बुनिधाविक्षुरसर्णो रसालयः ॥

3-6

कान्ताधरसखा कल्यः कश्याब्धौ तु सुरालयः ।

उन्मादको दुराधर्षः सर्पिरब्धौ तु सार्पिषः ॥

3-7

तेजोनिधिर्मदकरो दधिवार्धिस्तु दौब्धिकः ।

कलपुः प्रातराहारः कमलावल्लभप्रियः ॥

3-8

क्षीरोदे कलशाब्धिः स्यान्मधुरो माधवालयः ।

लक्ष्मीगुरुर्वदान्यश्च हरिश्वशुर इष्यते ॥

3-9

सुधाजनायिता साधुः सुराहारप्रदोऽनघः ।

शुद्धोदे निर्मलः शुद्धो मेघोन्मादकरोऽनघः ॥

3-10

जम्बूद्वीपे महाद्वीपः कुमारः पर्वतालयः ।

षट्पञ्चाशद्देशग्रहः समस्तद्वीपनायकः ॥

3-11

सुवर्णनिलयो रत्नी प्लक्षद्वीपे शिलामयः ।

सुवर्णवालुकाधारः सुस्थिरः सूर्यवल्लभः ॥

3-12

कुशद्विपे कुलीनः स्यात्कुसारनिधिरिष्यते ।

कौशिकः कङ्कटीकः स्यात्कणादवसतिः स्मृतः ॥

3-13

क्रौञ्चद्वीपे महाभोगः पञ्चास्यजननालयः ।

काञ्चनाद्रिः करीणः स्याच्चञ्चलानिलयः स्मृतः ॥

3-14

शाल्मलः शाल्मलीद्वीपे शाक्यः कौस्तुभसम्भवः ।

अष्टादशेषु द्वीपेषु पर्यायेण जनाश्रयाः ॥

3-15

वस्तुसम्भारनिलयाश्चीनसिंहलनामकाः ।

जाम्बूनदी तु कुलुकुगात्वजाल्वातिमोहनम् ॥

3-16

हाटकं भद्रकं चन्द्रं कर्णीकुसुमजप्रभम् ।

कनकं रसबीजं स्याद्गन्धकोद्भवमभ्रकम् ॥

3-17

दशवर्णे सुवर्णे श्रीः पञ्चवर्णे तु रैः स्मृतम् ।

तुङ्गं तु द्वादशे वर्णे कुदणं षोडशे स्मृतम् ॥

3-18

शतवर्णे शातकुम्भं मेरु साहरुावर्णके ।

रूप्ये तु रजतं शुभ्रं दुर्वर्णं कलधौतकम् ॥

3-19

पादभूषार्हकं तारं वैढिकं विमलं स्मृतम् ।

आरकूटे तु रीतिः स्त्री सुवर्णवलिनं स्मृतम् ॥

3-20

नीचं द्राविडभूषार्हं पैत्तलं पित्तहेतुकम् ।

राजरीत्यां ब्राहृरीतिः स्वर्णरीतिर्महेश्वरी ॥

3-21

वङ्गं सीसं च योगेष्टं त्रपुः स्यान्मुखभूषणम् ।

अयः कृष्णायसं लोहं तीक्ष्णं कालायसं मतम् ॥

3-22

मन्दप्रियं च कठिनमयस्कान्ते त्वयोमणिः ।

रत्नं तु रत्नसामान्ये मणिर्माणिक्यमेव च ॥

3-23

मण्यं मणिकं शबलमनर्घं जीवरत्नकम् ।

दाक्षायणं रत्नवरं तत्तु जम्बूनदीभवम् ॥

3-24

पद्मरागे रविमणिः कुरुविन्दं तु कोरकम् ।

पक्वदाडिमबीजाभं माणिक्यं शिखरं मतम् ॥

3-25

इन्द्रनीले मसारं स्यान्महानीलं महोपलम् ।

तद्भेदे तु तृणग्राही तत्पारावतमुच्यते ॥

3-26

विडूरजे विडुरजं प्रावृड्जं वालवायजम् ।

श्यामं मरकतं पक्ष्यं स्निग्धं मसृणमुच्यते ॥

3-27

गोमेधिकं मेधिकं स्याद्भुर्जरं घसृणं स्मृतम् ।

मुक्त्तामणिः शौक्तिकेयं श्वेतद्वीपभवं वसुः ॥

3-28

माणिक्यं पौष्यकं शङ्खः पुलको विमलादयः ।

शैलोऽगः पर्वतो क्ष्माभृत्सानुमान्दुर्गमो गिरिः ॥

3-29

कुध्रः कुत्कीलबन्धाकी फलिगस्तु शिलोच्चयः ।

चित्रकूटः सुवेले स्यात्त्रिकूटस्त्रिककुत्समः ॥

3-30

परापरश्चक्रवालो लोकान्तो लोकवीक्षणः ।

मलयस्त्रिकलाषाढौ विन्ध्यस्तु जलवालकः ॥

3-31

हिरण्यनाभो मैनाकः सुदारुः पारियात्रिकः ।

माल्यवांस्तु प्ररुावणो हिमवांस्तु हिमालयः ॥

3-32

रजताद्रिश्च कैलासो हराद्रिर्महिषश्च सः ।

वेङ्कटो वृषभः सिंहः केसरः केशवप्रियः ॥

3-33

उदयः प्रातरद्रिः स्यात्पराद्रिः पश्चिमाचलः ।

गैरिकं पीतधातुः स्यात्कुनटी तु मनःशिला ॥

3-34

रेचनी रञ्जनी ह्मद्या रसनेत्रा महारसा ।

करवीरकरा विद्युन्नागजिह्वा मनोऽभिधा ॥

3-35

कानने वृक्षकं वाक्ष्यं जटिलो बहुपाद्वटे ।

कामाङ्कः स्त्रीप्रियश्चूतः कपिचूतः कपिप्रियः ॥

3-36

श्रीवृक्षः श्मामलोऽश्वत्थः प्लक्षश्चलदलोऽङ्गुलः ।

उदुम्बरः प्राणिफलो मशकी हेमदुग्धकः ॥

3-37

पलाशो किंशुकः पर्णो वातपोतस्त्रिपर्णकः ।

बिल्वे मालूरमांगल्यौ नारंगे तत्र वासनः ॥

3-38

बीजपूरे मातुलुङ्गो लुङ्गः सुफलपूरकौ ।

अथात्यम्ला मातुलुङ्गी पूतिपुष्पी वृकाम्लिका ॥

3-39

छन्ने तु करको वृक्षो मल्लिकाकुसुमप्रियः ।

स्त्रीप्रियो वञ्चुलोऽशोकः कङ्केलिः कर्णपूरकः ॥

3-40

हेमपुष्पोऽप्यथोऽङ्कोलः सिद्धौषधफलोदयः ।

द्रोहग्राहे तु कतको द्रावणः रुावरःसराः ॥

3-41

उल्लेखनीयो लक्ष्मीवांस्तेरस्तोयप्रसूदनः ।

गुग्गुलौ कालनिर्यासो देवधूपो महेश्वरः ॥

3-42

कामः पुरो जटायुश्च कुम्भोलूखलकं वरम् ।

शोभाञ्जने तीक्ष्णगन्धः शिग्रुकाक्षिबमोचकाः ॥

3-43

कृष्णे मरुङ्गी रक्तेऽस्मिन्मधुशिग्रुः ।

वासन्ते स्यात्कुरवको मदनो धूर्तनामकः ॥

3-44

बालपत्रे तिक्तसारः खदिरो दन्तधावनः ।

तिलके पुलकः श्रीमान्सुगन्धो मुखमण्डनः ॥

3-45

निम्बे पार्वतकैडर्यद्वेषिच्छर्दनमाधिकाः ।

हलिः पृदुच्छदः शाकः पुत्रजीव्यक्षकः फलः ॥

3-46

महामुनिः स्याद्रुद्राक्षे द्विमुखे तु पराङ्मुखः ।

एकास्ये त्वत्र महिमोऽमुख्यमक्षकमीर्यते ॥

3-47

चम्पके कमनीयः स्याद्गन्धफल्यस्य मञ्जरी ।

कपिला पिच्छिला भस्मगर्भा मण्डलपत्रिका ॥

3-48

जम्ब्वां त्रिसारा विरुजा महाजम्ब्वां महाफला ।

भल्लातक्यां त्रिलिङ्गोऽयमग्निमुख्यप्यरुष्करः ॥

3-49

कोकिलाक्षे तु काण्डेक्षुरिक्षुरः क्षुरकः क्षुरः ।

सोमवल्लिः पूतिफलिः सोमराजिरवल्गुजा ॥

3-50

मल्लिकायां विचाकिलो मङ्गलं तस्य सौरभः ।

माङ्गल्यं तु वरारोहा कथ्यते नवमल्लिका ॥

3-51

मालती राजपुत्री स्यात्सुगन्धा नवमालिका ।

भारती तुलसी सेव्या द्रोणो वैकुण्ठ ईश्वरी ॥

3-52

अल्पमाले तु वैकुण्ठो बिल्वगन्धो वचाच्छदः ।

कालपण्र्यां तु सुरभिः करालः कालमालिका ॥

3-53

ऋषिणी द्रोणिका छत्रा चक्षुष्या द्रोणपुष्पिका ।

नागवल्ली तु ताम्बूली तथा ताम्बूलमल्लिका॥

3-54

ब्रााह्म्यां सत्यवती ब्राहृी मत्स्याक्षी सोमवल्लरी ।

मारिषो जीवमारिषः काण्डमारीष ओलकः ॥

3-55

जलजोऽसौ सञ्जटको भूस्फोटं भूमिकन्दकम् ।

हरिपर्णे मूलकोऽस्त्री सैरिभं नीलकण्ठिका ॥

3-56

ज्योत्स्ना स्वल्पफला ग्राम्या मृदङ्गः कृतवेधनः ।

अथ श्रृङ्ग्यां दीर्घफलं मागधीमनलोत्तमा ॥

3-57

तुम्ब्यलाबूः पिण्डफला गोतुम्बी तु नृपात्मजा ।

शारद्यां लाङ्गली तोयपिप्पली शकुलादनीः ॥

3-58

गोलोम्यां जटिलोग्रोग्रन्धा तीक्ष्णा जया वचा ।

वारं तु पिङ्गली वज्रं ह्यीबेरं दीर्घरोमकम् ॥

3-59

चामरश्चामरं ज्येष्ठं बर्हिष्ठं जटिलं जटी ।

शैलमूलं तु कच्चोरं पलाशो हिमजा शटिः ॥

3-60

अर्शोघ्नी मुसली ताली तालमूली खलिन्यपि ।

खञ्जोऽरिष्टो ग्रहोच्छिष्टो रसोनो गृञ्जनः कटुः ॥

3-61

लशुनं दीर्घपत्रश्च पिच्छगन्धो महौषधः ।

वेणौ तु वंशकर्मारौ मृत्युपुष्पस्तृणध्वजः॥

3-62

तृणराजे तलस्तालो महापत्रः फलेरुहः ।

क्रमुको वाटिको घण्टो गुवाङ्गुः क्रूर आसवः ॥

3-63

कषायोनागवाक्पूगः फले तस्य तु पर्कटम् ।

तच्छुष्के खरमित्युक्तं चिक्कणं चक्कणं मतम् ॥

3-64

दीर्घवृन्ते रामपूगो लतापूगे तु योजनः ।

भूपूगे तु लघूकः स्यात्क्षुद्रो कटुः खिलः ॥

3-65

हिन्तालस्तृणराजश्च नारिकेले तु लाङ्गली ।

दाक्षिणात्योऽफले बालः सुतङ्गः कृच्छ्रकेसरः ॥

3-66

खर्जूरे तु मधुक्षीरस्तस्मिन्खर्जूरिकाल्पके ।

केतक्यां गुप्तरागः स्याद्रजः पुष्पौ वलीनकौ ॥

3-67

ताल्यां दृढदला ताली पत्रताली वराङ्गना ।

इक्षुः पुष्यो मधुतृणः खङ्गपत्रो महारसः ॥

3-68

मुञ्जस्तु मुञ्जको मेध्ये मृदुत्वग् ब्राहृमेखलः ।

उल्लूकस्तूलपो दर्भमूध्र्वमूलं खरच्छदः ॥

3-69

दूर्वा सहरुावीर्यातु शतवीर्या तु सा सिता ।

शष्पं बालतृणं शादः सर्वं तु तृणमर्जुनम् ॥

3-70

सिंहः सुगन्धिः पारीन्द्रः शार्दूलः श्वेतपिङ्गलः ।

कण्ठीरवो महानादो हरिः शार्दूलविक्रमः ॥

3-71

शार्दूलो हिंसरुश्चन्द्रकी दृङ्मृगादनः ।

पिण्डारकस्तु चित्राङ्गो महादंष्ट्रो वरोटकः ॥

3-72

घोणी जलप्रियो वज्रदंष्ट्रो वाराहको हरिः ।

कामरूपी स्तब्धरोमा पीनस्कन्धस्तलेक्षणः ॥

3-73

दीर्घरोमा च भल्लूको विकरालोऽच्छभल्लुकः ।

माहिषः सैरिभोऽश्वारिर्जरन्तो गद्गदस्वनः ॥

3-74

हेरम्बः कृष्णश्रुङ्गश्च तुलायः कासरो गुरुः ।

कृष्णः स्यात्कृष्मसारे तु निरञ्जननिरञ्जकौ ॥

3-75

यज्ञार्हः शम्बरः स्वल्पे पृषदस्तु स बिन्दुमान् ।

महो रुरुः कृष्णसार एणको विपुलोन्नतः ॥

3-76

पोटरूपो गदाभासो रोहिषो बृहतिर्महान् ।

वातप्रमी गोजवी स्याद्वातायुः शिवविग्रहः ॥

3-76अ

मृदूच्चकोरमयुक्तः प्रियरो मसृणः स्मृतः ।

श्वेतचन्द्रः श्वेतरेखो नीलः स श्वेतनीलकः ॥

3-77

बिलेशयः कदलिकोमृदू रुक्षश्च कर्बुरः ।

श्यामला श्यामिका श्वेतबिन्दुः स्यात्षोडशायता ॥

3-78

चतुरा चम्द्रका श्यामा स्निग्धरोमा वनप्रिया ।

कृष्णाथवा गोधूमाभा स्निग्धोच्चमृगरोहिका ॥

3-79

मृगाद्याः कृष्णसाराद्यास्त एव पशवः स्मृताः ।

अष्टपादो गजारातिः शरभस्तूत्पदे रविः ॥

3-80

गोवाही स्याद्वनगवो गवयो वाहवारणः ।

शिबेबः स्याद्गन्धमृगः कस्तूरी मृगवालकः ॥

3-81

अण्डस्तु तस्याः कस्तूरी राजार्हं शितिचन्दनम् ।

मदनी वेधमुख्या तु मार्जारी गन्धवेलिका ॥

3-82

श्वभीरुः सृगालो भेरुः क्रोष्टा च मृगमत्तकः ।

मर्कटः स्यान्महावेगः कुरङगो भल्लुकः पृथुः ॥

3-83

सौरभेयी श्रुङ्गिणी गौरघ्र्या महिरुषा शुभा ।

तम्पा तम्बा निलिम्पा चोरुाानड्वाहीनिलिम्पिकाः ॥

3-84

रजःपूता रक्तवर्णा रोहिणी वायुसम्भवा ।

शबली प्रक्षराङ्गी च सुमना व्योमसम्भवा ॥

3-85

वराङ्गा तु चतुर्वर्षा द्विवर्षा तु द्विहायनी ।

एकवर्षा तु सा धन्या बहुक्षीरा तु वञ्चुला ॥

3-86

नैचकी गौर्गृहश्रेष्ठा भद्रा गौर्गोमतल्लिका ।

काल्योपसर्या प्रजनी पलिक्नी बालगर्भिणी ॥

3-87

चिरसूता बष्कयणी वशा वन्ध्या वृषस्वसा ।

दुःखदोह्रा तु वरटा सुखदोह्रा तु सुव्रता ॥

3-88

धेनुर्नवप्रसूतिर्गौर्बहुसूतिःपरेष्टुका ।

अभिवन्यान्यवत्सा गौर्वृषाक्रान्ता तु सन्धिनी ॥

3-89

आपीनमूधो वृन्तस्तु स्तनो वत्सस्तु तर्णकः ।

उक्षा गौर्वृषलोऽनड्वान्वाह्रः स्कन्धवहो वशी ॥

3-90

शाक्वरो बाडबेयश्च वर्षभेयश्च वर्धकः ।

ककुदी गोवृषो घोषः ककुद्मान्वृषभो वृषः ॥

3-91

षण्डस्तु गोपतिः श्रीमान् स कर्मचर ईश्वरः ।

कण्ठः कण्ठविहीनः स्यात्षण्डस्तु छिन्नपुच्छकः ॥

3-92

गोमान्गोमी च गोस्वामी गोविन्दोऽधिकृतो गवाम् ।

नैचकी गोशिरोदेशः सास्ना तु गलकम्बलः ॥

3-93

गोशकृद्गोमयोऽप्यस्त्री गोग्रन्थिः शुष्कगोमयः ।

करिषं दोहलं हव्यं नकुलं गोधनं समे ॥

3-94

गोमहिष्यादिकं जीवधनं स्यात्पादबन्धनम् ।

आरङ्गे लम्बकर्णश्च तच्छगस्तबकः पशुः ॥

3-95

छगी मञ्जी सर्वभक्षा चुलुम्बा च गलस्तनी ।

जटिलस्तु वनच्छागो बालविन्द्यो निरादनः ॥

3-96

एडकोऽप्यरणो मीथ उरभ्रो रोमजोऽप्यविः ।

खररासभचक्रीवद्वाहवाहकगर्दभः ॥

3-97

ईषस्वरो धूम्रकण्ठो नैकभारसहः शलः ।

चिरमेषी गर्दनकः कोलिण्टो बडवापतिः ॥

3-98

करभश्च मयस्तूष्ट्रो महाग्रीवस्तु वर्तकः ।

भषकः सारमेयः स्याच्छ्वा शुनो मृगदंशकः ॥

3-99

रतिकीलो गृहमृगः कुक्कुरः क्रोधनः शुनिः ।

यक्ष इन्द्रमृगः श्वालः कपिलो मण्डलः सुनः ॥

3-100

जिह्वापानः पुरोगामी कृतज्ञो रात्रिजागरः ।

शुनी तु सरमा श्वाली विचरो ग्रामसूकरः ॥

3-101

जाहको गात्रसंकोची मण्डली नखरायुधः ।

पशुस्तु मुलको मोकः कुवः शुद्धजडश्चरिः ॥

3-102

हिंरुाो व्याघ्रादिको व्यालः श्वापदो मरुलः शिरिः ।

मनुष्या मानवा मत्र्या मनुजा मानुषा नराः ॥

3-103

द्विपादो नहुषो गोधा व्राताः पञ्चजना नरः।

ब्राहृक्षत्रियविट्शूद्रा इति वर्णचतुष्टये ॥

3-104

उपवर्णास्तु संकीर्णा विवर्णास्त्वन्तजातयः ।

एकवर्णाः स्ववर्णाः स्युर्हीनवर्णास्तु जुङगिताः ॥

3-105

भूदेवो ब्रााहृणो विप्रो मुखजो वेदसम्भवः ।

अग्रजन्मा बाडबकः श्रेष्ठवर्णः कराग्रिमान् ॥

3-106

उपनायस्तूपनय आनायाश्च वटूकृतिः ।

ब्राहृचारी व्रती वर्णी नैष्ठिकस्तु स आश्रमी ॥

3-107

गायत्रस्तूपकुर्वाणो वैदिकोऽधीतवेदकः ।

निस्स्वाध्यायो निराकृतिर्वैवाही गृहमेधिकः ॥

3-108

उच्छिष्ठभोजनो देवनिवेद्यबलिभोजनः ।

जातिमात्रोपजीवस्तु यः स स्याद्ब्रााहृणब्राुवः ॥

3-109

अजपस्त्वसदध्येता देवाजीवस्तु देवलः ।

आघायवो वातरता विगीताः ख्यातगर्हणाः ॥

3-110

अवगीताश्च हन्ता तु गुरूणां नरकीलकः ।

शश्विदानो दुराचारो निषिद्धैकरुचिः खरुः ॥

3-111

त्यक्तात्मा त्यक्तसंवासोऽवकीर्णी तु क्षतव्रतः ।

शाखारण्डोऽन्यशाखास्थो वर्णिलिङ्ग्यादयस्त्रिषु ॥

3-112

अग्नीन्धनं त्वग्निकार्यं चाग्निध्री चाग्निकारिका ।

ग्रासे तु पवनी भिक्षा पुष्कलं तच्चतुष्टयम् ॥

3-113

ते चत्वारो हन्तकारो हन्तकारद्वयं घनम् ।

मुष्ट¬ष्टकोऽव्ययं किंचित्पुष्कलं तु तदष्टके ॥

3-114

पुष्कलानि तु चत्वारि पूर्णपात्रकमस्त्रियाम् ।

भिक्षाचरः कौकिटिकः कटिको भक्षुकः पुमान् ॥

3-115

द्विजायिनी ब्राहृसूत्रं सूत्रं यज्ञोपवीतिकम् ।

पवित्रं चोपवीतं तूपोद्धृते दक्षिणे भुजे ॥

3-116

प्राचीनावीतमन्यस्मिन्निवीतं कण्ठलम्बितम् ।

कृष्णाजिनं कर्णिकः स्यात्कृत्तिः स्त्री चर्म चाजिनम् ॥

3-117

परमाप्तो गुरुब्र्राहृ आत्मलाभकरः शिवः ।

वरूथः प्रवरो ज्ञानी ब्रााहृणो ज्योतिरात्मवान् ॥

3-118

गृहस्थः स्नातकी चक्री गृहमेधी गृहीति च ।

पृथुचित्रः कुण्डधान्यो विघसाशी दिनत्रयी ॥

3-119

यायवरश्चक्रवरः सद्यःपक्षालितान्नकः ।

उत्सवो मह उद्धर्ष उद्धवो हर्षवेणुकः ॥

3-120

क्षणः पर्व च कल्याणं मधुपर्कं तु निष्ठकम् ।

यज्ञाध्ययनदानानि याजनाध्यापनग्रहाः ॥

3-121

षट्कर्माणि महायज्ञो ब्राहृयज्ञादि पञ्चकम् ।

यष्टा तु यजुरादेष्टा यजमानश्च होत्रवित् ॥

3-122

सोमे तु दीक्षितः सोम्यो यज्वा स्यादिष्टवानसौ ।

सर्ववेदाः स यो यागो दत्तसर्वस्वदक्षिणः ॥

3-123

यज्ञत्यागी वृथाजातोऽपञ्चयज्ञो मलिम्लुचः ।

याजका भारता यज्ञालिहः कुरव ऋत्विजः ॥

3-124

पाकयज्ञा पार्वणाद्या हविर्यज्ञास्त्वसोमकाः ।

पशुबन्धास्तु पशवः सोमसौम्याश्च सोमिनः ॥

3-125

सवनैस्त्रिभिरेकाहास्तैरावृतैरहर्गणाः ।

ते दीक्षितैः कृताः सत्राण्यहीना याजकैःकृताः ॥

3-126

अहीना द्वादशाहान्वान्सत्रादूध्र्वं स तु द्वयम् ।

सर्वेऽमी यज्ञक्रतवस्त एवैन्द्राः प्रजागमाः ॥

3-127

अग्निष्टोमश्चतुष्टोमो ज्योतिरानृण्यमित्यपि।

अथ यज्ञोपकरणं यजत्रं यजनं च तत् ॥

3-128

होमधेनुस्त्वग्निहोत्री होमकाष्ठी तु नालिका ।

होमधूमस्तु निगणो होमभस्म तु वैष्णुतम् ॥

3-129

होमेन्धनं स्यादिध्मोऽस्त्री पुमानेधः समित्स्त्रियाम् ।

पुरोडाशस्तु तृप्रको होमपात्रं हविश्चरुः ॥

3-130

वृत्तस्याध्ययनस्यापि संपत्तिब्र्राहृवर्चसम् ।

त्यागो दानं वितरणं विश्राणनविसर्जने ॥

3-131

विहापनं निर्वापणं स्पर्शनं प्रतिपादनम् ।

उत्सर्जनं प्रदेशनमपसर्जनमंहतिः ॥

3-132

अतोयं सात्विकं दानमुदपूर्वं तु पौष्टिकम् ।

आशिषा शान्तिकं दानं वरणं कामदं भवेत् ॥

3-133

आशासनेऽर्थना याच्ञा याचनाध्येषणार्धना ।

भिक्षार्चा सनिरक्ली स्यान्मार्गणा तु गवेषणा ॥

3-134

पर्येषणा परीच्छा च मृगतान्वेषणा मृगः ।

चान्द्रायणं च चन्द्रवतं प्राजापत्यं तु कृच्छ्रिकम् ॥

3-135

प्राजापत्यं तु गोकृच्छं कृतं गोमूत्रयावकैः ।

उपवासस्तूपवस्त्रं संन्यासः स्यादनाशनम् ॥

3-136

द्वादशाहे तु पराकं षोडशाहे तुरायणम् ।

तुरायणद्वयं सौम्यं चातुर्मास्ये परायणम् ॥

3-137

पञ्चरात्रं पयःपानं संगमं संगमश्च सः ।

योगपट्टस्तु गीता स्यात्पर्यसतिरवसक्थिका ॥

3-138

ऋषिस्त्रिकालदर्शःस्यन्मौनी वाचंयमी मुनिः ।

तपनः कुम्भपुत्रः स्यादगस्त्यः पीतसागरः ॥

3-139

और्वशेयः कुम्भयोनिरगस्तर्विन्ध्य कूटकः ।

मैत्रावरुणिराग्नेयो मुनिर्वातापिसूदनः ॥

3-140

दक्षिणाशारतः काथिरनसत्याग्निमारुतौ ।

अस्य कौषितकी भार्यां लोपामुद्रा वरप्रदा ॥

3-141

तस्य ज्येष्टिस्तु सन्मौनी जन्मनक्षत्रनामकः ।

प्राचेतसस्तु वाल्मीकिर्वल्मीकश्च कुशी कविः ॥

3-142

शालातुरीयको दाक्षिपुत्रः पाणिनिराहिकः ।

हलभूतिस्तूपवर्षः कृतकोटिकविश्च सः ॥

3-143

योगज्ञो याज्ञवल्के च वसिष्ठे ह्रायवः स्मृतः ।

पराशरे तु यज्ञास्यः शतानन्दस्तु गौतमे ॥

3-144

यवक्रीतो रोहिते स्याज्जरत्कारुर्ययावरः ।

कुशारणिस्तु दुर्वासा ह्राष्टावक्रस्तु गर्भजः ॥

3-145

च्यवनो मत्स्यगुच्छश्च गोनर्दीयः पतञ्जलिः ।

अथ व्याडिर्विन्ध्यावासी नन्दनीनन्दनोऽपि च॥

3-1146

कात्यायनो वररुचिर्मेघजिच्च पुनर्वसुः ।

वात्स्यायनस्तु कौटिल्यो विष्णुगुप्तो वराणकः ॥

3-147

द्राविलः पक्षिलः स्वामी मल्लनागोऽङ्गुलोऽपि च ।

विद्वान्सन्कोविदः सूरिर्मेधावी पण्डितो बुधः ॥

3-148

सुधीर्विपश्चित्संख्यावान्प्राज्ञो धीमान्विचक्षणः ।

दीर्घदर्शी दूरदर्शी लब्धवर्णः पलंहतिः ॥

3-149

ब्राहृभूयं ब्राहृभावे देवभूयादिकं तथा ।

अमृतत्वं तु कैवल्यं मुक्तिर्मोक्षोऽपुनर्भवः ॥

3-150

मोक्षावलम्बिनः प्रायः पाषण्डा बाह्रलिङ्गिनः ।

ते च हेरुकशोभाद्या प्रोक्ताः षण्णवतिः कचित् ॥

3-151

दशोत्तरशतं कैश्चित्पाषण्डानां प्रदर्शितम् ।

शतत्रयं षष्ठ¬धिकमुक्तं चीनेशसंसदि ॥

3-152

वेषजीवकृतान्ताद्यैस्तेषां भेदाः परः शतम् ।

क्षत्रं बाहुदरादन्यौ भूशक्रः क्षत्रियो विराट् ॥

3-153

राजा तु पार्थिवो भूभृद्भूपो नरपतिर्नृपः ।

सार्वभौमश्चक्रवर्ती नृपोऽन्यो मण्डलेश्वरः ॥

3-154

स्वाम्यमात्यसुह्मत्कोशराष्ट्रदुर्गबलानि च ।

राज्याङ्गानि प्रकृतयः पौराणां श्रेणयोऽपि च ॥

3-155

षट्कं कामो मदो मानो मोहो रुषाणि च ।

मृगयक्षाः स्त्रियः पानं वाक्पारुष्यार्थदूषणे ॥

3-156

दण्डपारुष्यमित्येतन्महाव्यसनसप्तकम् ।

देवी राजकुलोत्था चेत्परिवृत्ती तु पूजिता ॥

3-157

वावाता तु प्रियतमा स्वाधीनी तु नृपात्मजा ।

पालगली युद्धजिता नृपस्योढाः प्रिया इमाः ॥

3-158

अनूढा तु प्रिया राज्ञः कालज्ञा गणिका स्मृता ।

गणिका सा प्रगणिका यानाप्तपरिहारिका ॥

3-159

अथालगणिकाप्याज्ञागणिका कुलसम्भवा ।

शय्यारुाग्भूषणादौ तु नियुक्ता परिचारिका ॥

3-160

शत्रुर्दस्युरमित्रोऽरिररातिरहितो द्विषत् ।

द्वेषणः प्रत्यनीको द्विड्जिघांसुर्हिंसनो रिपुः ॥

3-161

सैन्यं चक्रं बलं सेना पृतना ध्वजिनी चमूः ।

अनीकिनीपताकिन्यौ वाहिनी च वरूथिनी ॥

3-162

सैन्यं तु भिन्नकूटं तन्नष्टावान्तरनायकम् ।

शून्यमूलं तदस्थानमन्तःसल्यं सदोषकम् ॥

3-163

हस्त्यश्वरथपादातं बलं स्याच्चतुरङ्कम् ।

कुम्भो मत्तगजो हस्ती दन्ती कुम्भी करी रदी ॥

3-164

स्तम्बेरमो गजो गर्जो द्विरदोऽनेकपो द्विपः ।

दन्तावलो महाकायो वारणः कुञ्जरोऽसुरः ॥

3-165

महामृगः शूर्पकर्णः सामाजः सिन्धुरः कपिः ।

मन्दवृन्दः कुली कम्बुः शुण्डालः षष्ठिहायनः ॥

3-166

वेगदण्डश्च वेदण्डो हस्तनासश्च पेचकी ।

भद्रो मन्द्रो मृग इति गजाः संस्कारजास्तथा ॥

3-167

बिम्बकस्तु शिरोमध्यं पाकलौ तस्य पाश्र्वयोः ।

विताने तद्बहिःपाश्र्वौ कुम्भमध्ये विदुः पुमान् ॥

3-168

कर्णमूले वितलिका चूलिका पिप्पलाति च ।

विञ्जूषः कर्णपाश्र्वेऽस्मिन्नारक्षौ कुम्भयोरथः ॥

3-169

उरःपाश्र्वे तु विक्षोभौ दर्दुरौ गलपाश्र्वकौ ।

तत्पलं त्विभमध्याङ्गं स्कन्धदेशेऽप्यमासनम् ॥

3-170

कटस्तु करटो गण्डो गात्रं पूर्वोऽङ्घ्रिरस्य तु ।

मू -- रोधः प्रतीकाशः क्षयश्च पलदायकः ।

3-171

कूर्मः संदानभागश्च प्रोह उत्संङ्ग इत्यपि ।

विशेषभागो वैशाखी तद्गात्रेषु च पाकलः ।

3-172

पुष्पवंशोऽपदंशः स्यान्निष्कोशः कुक्षिमध्यकम् ।

अत्याहः कुकुदं मेढ्रे करिका चूचुकान्तरम् ॥

3-173

अथ पुच्छे स्थिताः किल्ली संवालो वालपुष्करम् ।

दन्तभागः पुरोभागः पक्षभागस्तु पाश्र्वकः ॥

3-174

मुखे पृषन्ति पद्मानि वमथुः करशीकरः ।

चूला कक्ष्या वरत्रा स्यादङ्कुशोऽस्त्री शृणिः षणि ॥

3-175

अश्वस्तुङ्गस्तुरगो हयः सप्तिस्तुरङ्गमः ।

शालिहोत्री व्रती कुण्डी प्रोथी वारुः प्रकीर्णकः ॥

3-176

कुदुरो णेटकस्ताक्ष्र्यः क्रमणो ग्रहभोजनः ।

पालकः पुरुलः पीतो माषाशी सिंहविक्रमः ॥

3-177

श्रीवृक्षकी प्रक्षिणी चेद्रोमावर्तो मुखेऽपि च ।

अश्वत्थपत्रसदृशपुण्ड्रः श्रीवत्सकी स्मृतः ॥

3-178

मल्लिकाक्षः सितैर्नेत्रैर्विष्णोरिन्द्रायुधो हयः ।

पञ्चभद्रस्तु ह्मत्पृष्ठमुखपाश्र्वेषु पुष्पितः ॥

3-179

निहीनास्त्वब्जकारट्टशम्बला दोषिणः परे ।

तत्र श्रुङ्गी श्रुङ्गपदे मांसबुद्बुदवान्हयः ॥

3-180

अश्वानां तु गतिर्धारा विभिन्ना सा च पञ्चधा ।

आस्कन्दितं धौरितकं रोचितं वल्लितं प्लुतम् ॥

3-181

इत्येषां तु पञ्चानां नामैकं बहुभेदकम् ।

गत्यर्थास्तद्वदर्था हि सर्वे ते वाच्यलिङ्गकाः ॥

3-182

स तु वल्लभः पालेयो राजेष्टः परिवरधकः ।

अमृताद्वाष्पतो वह्नेर्देवेभ्यः क्रोधतः फलात् ॥

3-183

साम्ना लक्ष्म्या हयोत्पत्तिः सप्तधेति प्रकीर्तिता ।

वाहनं यानं संयुग्यं वाह्रं धोरणमित्यपि ॥

3-184

अÏस्मश्चक्रयुते गन्धः शताङ्गःस्यन्दनो रथः ।

वहित्रं वाहनं चाÏस्मश्चतुररुो सकूबरे ॥

3-185

दीर्घद्विपक्षवहनमनः क्लीं शकटोऽस्त्रियाम् ।

प्रवाहिर्ना वृत्तमध्ये पक्षकूबरवर्जिते ॥

3-186

देवतार्थो देवरथो युद्धार्थः साम्परायिकः ।

क्रीडार्थः स्यात्पुष्यरथः कृतः कर्णिरथो मृदा ॥

3-187

युगो द्वितीयः प्रासङ्गः पताका तु ध्वजोऽस्त्रियाम् ।

सेवका युधि योद्ध्रूणां भटा योधाश्च योधकाः ॥

3-188

पदातिपत्तिपादाताः पदातिकपदाजयः ।

पादिकः पदकः पत्तो राथिको रथिको रथी ॥

3-189

सेनाधिपस्तु सेनानी साहरुाास्तु सहरिुाणः ।

धन्वी धनुष्मान्धानुष्कः पुरोगमपुरस्सरौ ॥

3-190

शूरो वीरश्च विक्रान्तो भटश्चारभटोऽपि च ।

अशूरो हतकः क्लीबो जिष्णौ तु जयजित्वरौ ॥

3-191

शिक्षितः कृतहस्ते तु सांयुगीनो रणेऽपि च ।

जवने जवनिमा स्याज्जङ्घालोऽतिजवेति च ॥

3-192

धीरो मन्दगतिः कुट्टी स्यादुरस्वानुरस्तिकः ।

त्वक्त्रं तु दंसनं वर्म तनुत्रं कवचोऽस्त्रियाम् ॥

3-193

हिरिका स्यादयोवर्म जङ्घत्राणं तु मत्कुणम् ।

पट्टस्तु लिपिसंनाहो बाहुलं बाहुरक्षकृत् ॥

3-194

मर्दनी पादरक्षा स्यादङ्गुलत्रे कपिः पुमान् ।

शीर्षत्राणे तु शीर्षण्यमधिकाङ्गं तु कङ्कटे ॥

3-195

शस्त्रे स्यान्न क्लिको हेतिर्ऋष्टिः खड्गे प्रचारकः ।

चन्द्रहासोऽर्धचन्द्राग्रेऽप्युली तु करवालिका ॥

3-196

हरकस्तरवारिः स्त्री पुलकास्त्वणुराज्यः ।

अथासिपुत्रच्छुरिका सातिदीर्घासिधेनुका ॥

3-197

कार्मुकं धन्व कोदण्डं धर्ममस्त्रं शरासनम् ।

कार्मुकं तु चतुर्हस्तं कोदण्डं त्र्यङ्गुलं विना ॥

3-198

कवटो लघुकाष्ठा स्यात्सयष्ठिर्यष्ठिवारणः ।

लोहाविहार उद्योगे राज्ञां नीराजनाविधिः ॥

3-199

यत्सेनायाभिनिर्याणं पत्यास्तदभिषेणनम् ।

विरतं तु भटोद्योगोऽभ्याक्रमो यानमभ्यरीन् ॥

3-200

मृध आस्कन्दनं युद्धं समिदाधेयोधनं रणम् ।

स्वक्षेत्रे सुकृतिकाङ्क्षी वीराङ्को वीरदर्शनः ॥

3-201

वीराणां यद्रणे नृत्तं तस्मिन्वीरजयन्तिका ।

नाशस्त्वपक्रमोऽपायो विप्रयाणं पलायनम् ॥

3-202

पिञ्जस्तु घात उन्माथो विशरः प्रमथो वधः ।

उद्वासनं प्रशसनं क्षणनं परिवर्जनम् ॥

3-203

रुण्डोऽशिराः कबन्धोऽस्त्रीकुणपोऽरिशवोऽस्त्रियाम् ।

शवयानं कटः कोटिश्चिता चित्या चिति स्त्रियाम् ॥

3-205

शिरो रूढं व्रणस्थाने व्रणशान्तिस्तु रोपणम् ।

आस्फेटो रणसंनाहस्तुमुलं रणसङ्कुलम् ॥ 3-205

आर्या भूमिस्पृशो वैश्या ऊरव्या ऊरुजा विशः ।

आजीवो जीवका वृत्तिर्वार्तावर्तनजीवने ॥

3-206

व्रीहिस्तु रेणुको बीजो धान्यं सस्यं तु रीरिका ।

व्रीहयस्तम्बकरयः शालेयाः श्वेततण्डुलाः ॥

3-207

सुगन्धिको महाशालिः षष्ठिकः सूक्ष्मतण्डुलः ।

कलावकास्तु कलमाः प्रवराः शालषष्ठिकाः ॥

3-208

माषस्तु मलदो मांसं घरी बीजवरो बली ।

मुद्गस्तु प्रथनो लोह्रो बलाङ्गो हरितो हरिः ॥

3-208अ

पीतेऽस्मिन्वसुखण्डीरप्रवालजयशारदाः ।

वनमुद्गे तु कुट्टः स्यान्निगूढकुलिकालुकाः ॥

3-209

खण्डी च राजमुद्गे तु मरुष्टकमयष्टकौ ।

जर्तिलोऽरण्यजतिलो जालकस्तूलकस्तिलकः ॥

3-210

तिलपुष्पं वज्रपुष्पं मसूरस्तु मसूरकः ।

अलसान्द्रे राजमाषो निष्पावः श्वेतशिम्बिका ॥

3-211

आढकी तुवरी वल्गा सौराष्ट्री करवीरिका ।

छत्रा कुस्तुम्बरी धान्या धान्यकं च धनीयिका ॥

3-212

गोधूमस्तु म्लेच्छभोज्यः सुमनाः सुमनो गुरुः ।

शतपर्वा बहवकः कोद्रवे कोरदूषकः ॥

3-213

क्रुद्धमावसितं धान्यं बहुलीकृतं संस्कृतम् ।

खलपूः स्याद्बहुकरश्छादितेयश्छदितृणम् ॥

3-214

क्रयकः क्रयिकः क्रेता विपूर्वाः क्रेयवस्तुके ।

क्रेये प्रसारितँ क्रय्यं विक्रेयं पणितव्यकम् ॥

3-215

परिवर्तो विनिमयो वैमेयो विमयोऽपि च ।

सत्यंकारः पुनः सत्याकृतिः सत्यापनं च तत् ॥

3-216

पण्याजीवः सार्थवाहो नैगमो वणिजो वणिक् ।

वैदेहिकः प्रापणिकः क्रयविक्रयिकोऽपि च ॥

3-217

कोशमस्त्री हिरण्यं च हेमरूप्यं कृताकृतम् ।

ओषध्यो जातिमात्रं स्युरजातौ सर्वमौषधम् ॥

3-218

स्त्री शुण्ठिरूषणं विश्वभेषजं सिंहलं कटुः ।

पिप्पली मागधी शौण्डी ग्रथिनी तीक्ष्णतण्डुला ॥

3-219

कपिवल्यां कोलवल्ली गण्डिनी हस्तिपिप्पली ।

मरीचं च शिरावृत्ता भूषणं धर्मपत्तनं ॥

3-220

लोभाख्यं श्यामवल्ली च त्र्युषणं कटुंकत्रयम् ।

क्षारो गुडोऽस्य विकृतौ मत्स्या स्यात्खण्डशर्करा ॥

3-221

फणितं क्षुद्रखण्डं च चत्कुली खण्डमस्त्रियाम् ।

मधूकं तु मधुरस्त्री मधुकं तत्पुरातनम् ॥

3-222

भ्रामरं तु भ्रामरीकं क्षौद्रं सारसमाक्षिके ।

मदनं तु मधूच्छिष्टं मेणवं तु विलाकरम् ॥

3-223

स्नेहो तिलानां तैलं स्यादन्येषां नामपूर्वकम् ।

घृतमाज्यं हविः सर्पिः कौम्भं त्वाज्यं दशाब्दकम् ॥

3-224

हैयंगवीनं तक्रेजं नवनीतं घृताकरम् ।

दधि विप्रप्रियं ह्मद्यं श्रीघनं क्षीरजं शरः ॥

3-225

रक्षितं तूद्घृतं स्नेहान्मथितात्तु प्रमाधितम् ।

पयो दुग्धं च पीतं च स्तन्यं पुंसवनं रसः ॥

3-226

गव्यं श्रेष्टं मधु क्षीरं योग्यं सोमरसोद्भवम् ।

तदेव मधु यत्सद्योद्भृतं गोदोहजं घृतम् ॥

3-27

बोलं तराग्रं मोरट्टं गोरसं तक्रमित्यपि ।

शूद्रो जघन्यजोऽप्यन्त्यवर्णः संकरसंभवः ॥

3-228

परिस्कन्दः परैर्जातः परैधितनियोज्यकौ ।

भरण्यं भरणं भर्म वैतनं निष्क्रयो भृतिः ॥

3-229

कर्मण्या तु विधा भृत्या भारवाहस्तु भारिकः ।

वार्ताहरो वैवधिको हारयष्टर्विभाङ्गिका ॥

3-230

शिक्यं विल्लम्बि काचश्च पाथेयं शम्बलोऽस्त्रियाम् ।

कारवः शिल्पिनः सर्वे कुलिकास्ते कुलोत्तमाः ॥ 3-231

सौचिकस्तुन्नवायः स्यात्सूचिः सूचा च सीवनी ।

सूचिसूत्रं पिप्पलकमोतं प्रोतमुभे त्रिषु ॥

3-232

सीवनं सेवनं सूती रङ्गाजीवस्तु चित्रकृत् ।

लिखितं चित्रमालेख्यं पुस्तं लेख्यादिकर्मणि ॥

3-233

धातुलेप्यमयी नारी सा स्यादञ्जलिकारिका ।

पाञ्चालिकादि वस्त्रादिपुत्रिका शालभञ्ज्यपि ॥

3-234

आर्या वृद्धा तु सा देवी या स्याद्गोमयपुत्रिका ।

पलगङ्गो लेपकारः कल्पाणिः समलेखनी ॥

3-235

सुधा विलेपा घटिका वालुका घटिकारसः ।

संवाहकोऽङ्गमर्दः स्यादथ देहस्य रक्षके ॥

3-236

आरक्षकः कङ्कटी च शस्त्रमार्जोऽसिधावकः ।

मणिकारो वैघटिकः शौल्बिकस्ताम्रकुट्टकः ॥

3-237

नाडिंधमः स्वर्णकारः कलादो दोष्ठिकः समः ।

कर्मकः स्यादयस्कारो वोकारो लोहकारकः ॥

3-238

शाङ्खिकः स्यात्काम्बिविको भरुाा चर्मप्रसेविकः ।

धृतिः श्रुतिश्चोपध्मान्तः प्रसेवो --दनायुधः ॥

3-239

संदंशः स्यात्कन्दमुखः काणा मूषा बुका स्त्रियाम् ।

विध्यते येन मण्यादिराविधोऽसौ निधोऽपि च ॥

3-240

आस्फोटनी वेधनिका भ्रमा कुण्डलयन्त्रकम् ।

चण्डिलः क्षुरमर्दी स्यान्नापितोऽन्तवसाय्यपि ॥

3-241

क्षुरोऽस्य वपनं शस्त्रं कर्तिका कर्तनीत्यपि ।

शल्यस्कन्दिनी धार्या त्वक्ष्णाक्षूर्नखकृन्तनम् ।.

3-242

कुम्भकारः कुलालः स्याच्चक्री भार्गव इत्यपि ।

आपाकः पुटपाणः स्यात्पचनं पाकमण्डलम् ॥

3-243

धूसरश्चाक्रिकस्तैली पिण्याकस्तिलकस्तिली ।

आभीरस्तु महाशूद्रो गोपा गोसंख्यगोदुहौ ॥

3-244

गोपालो वल्लवश्चाथ वत्सीयस्त्रिषु तत्स्थिते ।

जापालः स्यादजाजीवो लम्बनस्तु क्षपालकः ॥

3-245

अथ स्याद्दण्डिको दण्डः काणोऽपि लकुटोलकुः ।

सन्दानं दामनी दामा रज्जुः स्याद्वलिनीति च ॥

3-246

गुणो वराटो रज्जुः स्त्री नना शुल्बा वटी त्रयम् ।

ग्रन्थिर्बन्धो व्रजो गोष्ठं गोष्ठीनं तु पुराव्रजः ॥

3-247

मन्थानं मन्थनं मन्था मन्थ्या मन्थनिकापि च ।

वैशाखोऽप्यस्य दण्डे तु वैशाखकविशाखकौ ॥

3-248

कुठारो मदविष्कम्भो मन्थपात्रं तु गर्गरी ।

कलशः कलशी चापि पारिकुम्भी च कुम्भिका ॥

3-249

घोष आभीरपल्ली स्यात्पक्कणोऽरुयन्तजातयः ।

मालाकारो माल्यजीवी मालिकः प्रतिहारिकः ॥

3-250

जायाजीवस्तु शैलषः शैलाली भरतो नटः ।

यो यष्टिरज्जुखड्गेषु प्रनृत्यति स पूरकः ॥

3-251

करांस्तु तालं कृत्वा ये नृत्तं गानं च कुर्वते ।

ते तालवचनाः प्रोक्ता इति शास्त्रविशारदैः ॥

इति नाममालिकायामहिराजेनैव संगृहीतायां

भूम्यादिनामधेयप्रकरणमिदमखिलसुकविमतम् ।

भोजनिघण्टुश्च समाप्तः

------------

This is prepared an d compiled by

Dr.P .Srinivas , Lecturer in Vyakarana , S.V.V.V.S.College , Bowenpally, Secunderabad, A.P.500011  



\]
