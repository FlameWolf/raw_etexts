+++
title = "समासलक्षणम्"
author = "श्रीरत्नमण्डनसूरी"
domain = "वेदाङ्गानि"
sub-domain = "व्याकरणम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3535"
source_url = "https://www.ebharatisampat.in/readbook3.php?bookid=MDc3MTY5NjE3NjQzOTMz&pageno=MjI0MjQyNjk5NTk="

+++
[[समासलक्षणम्	Source: [EB](https://www.ebharatisampat.in/readbook3.php?bookid=MDc3MTY5NjE3NjQzOTMz&pageno=MjI0MjQyNjk5NTk=)]]

\[

**समासलक्षण** **– श्रीरत्न मण्डनसूरि**

**द्वंद्वः प्रथमाचाग्रध्वनिः स इतरेतरः समाहारः ।**

**आद्यः स्वलिंगवचनो[**\[1\]**][^1]ऽन्यः क्लीबश्चैकवचनान्तः ॥ १**

[^1]: \%20%20name=

 प्रथमा च चश्च प्रथमाचौ । प्रथमाचौ अग्रे येषां ते प्रथमाचाग्राः । एवंविधा ध्वनयः शब्दा यस्मिन्सः[\[2\]][^1] प्र० (प्रथमाचाग्रध्वनिः) ।

 स द्वंद्व द्विविधो भवति । कः । इतरेतरः । पुनः कः । समाहारः । एतावता द्वंद्वस्य द्विविधामुक्तम्‌ । स्वलिंगवचने यस्य स तथा । अंत्यशब्दापेक्षया लिंगं, वाच्यसंख्यापेक्षया वचनं भवतीत्यर्थः । यथा । नेत्रे च नासिका[\[3\]][^1] च नेत्रनासिकाः[\[4\]][^1] । धवश्च खदिरश्च पलाशश्च धवखदिरपलाशाः । उत्तमश्च मध्यमश्च अधमश्च उत्तममध्यमाधमाः । पुरुषः केवलविशेषणोऽयम्‌[\[5\]][^1] ।

 अथ समाहारः । अश्वश्च वडवा च अश्ववडवम्‌ । गावश्च महिषाश्च गौमहिषम्‌ । इत्यादि ॥ टीका १ ॥

**प्रथमाचाग्रौ त्वं गुणगुणिनौ गुणिसदृशलिंगवचनाभ्याम्‌ ।**

**मध्यस्थिततददोभ्यां समस्य बुध कर्म धारय वः ॥ २**

 प्रथ० । – हे बुध त्वं गुणगुणिनौ विशेषणविशेष्ये कर्मधारयके समासे[\[6\]][^1] समस्येति । (संटंकः[\[7\]][^1]) कीदृशौ \। प्रथमा च चश्च तावग्रे ययोस्तौ प्रथमाचाग्रौ । प्रथमान्तयोजिनः[\[8\]][^1] चकारावित्यर्थः । काभ्यां कृत्वा । मध्य० – मध्यस्थितौ च तौ तददसौ च ताभ्याम्‌ । पुंस्त्रियोः प्रथमैकवचनांतस्यादःशब्दस्यापि[\[9\]][^1] प्रयोजनात्तद्ग्रहणम्‌ । कीदृशाभ्याम्‌ । गुणी विशेष्यं तत्तुल्यलिंगवचने[\[10\]][^1] ययोस्ताभ्याम्‌ । यथा वीरश्चासौ पुरुषश्च[\[11\]][^1] वीरपुरुषः[\[12\]][^1] । मधुरा चासौ वाणी च मधुरवाणी । प्रसन्नं तत्‌ वदनं च प्रसन्नवदनम्‌ । एवं शेषवचनयोरपि । विशेष्यमपि विवक्षया[\[13\]][^1] विशेषणं स्यात्तेन[\[14\]][^1] नाभिः स्यात्सो नृपश्च नाभिनृपः । इत्यादि[\[15\]][^1] कर्मधारयः ॥ टीका २ ॥

**संख्यासन्नप्रमुखाः संख्याभिर्दिग्दिशा सहोऽन्ये च ।**

**सर्वैः** **गुणिसमसामादिः**[\[16\]][^1] **यदा युक्ता बहुव्रीहौ ॥ ३**

 सं० – संख्यासन्नप्रमुखाः संख्याभिः संख्याशब्दैर्युक्ताः समस्ता भवन्तीति संबंधः ॥ संख्या संख्याशब्दास्ते च आसन्नप्रमुखाश्चेति[\[17\]][^1] द्वंद्वः । अत्र प्रमुखशब्देनासन्नार्था अदूराधिकादयश्च गृह्यन्ते[\[18\]][^1] । यथा द्विर्दश द्विदशाः २०॥ एवं त्रिदशादयोऽपि । द्वौ वा त्रयो वा द्वित्रा । एवं त्रिचतुरादयोऽपि सर्वत्र प्रमाणीसंख्याड्डः[\[19\]][^1] इति प्रत्ययः । आसन्ना दश येषां ते आसन्नदशा[\[20\]][^1] ९, ११ । वा एवं निकटनवादूरदशादयोऽपि । दिग्दिग्वाची शब्दो[\[21\]][^1] दिशा दिग्वाचियुक्तः स्याद्यथा । उत्तरस्याः पूर्वस्या दिशोः यदंतरालं[\[22\]][^1] सा[\[23\]][^1] उत्तरपूर्वा ऐशानी । एवं[\[24\]][^1] विशेषविदिशोऽपि वाच्याः \। सहः सहशब्दः सर्वैः[\[25\]][^1] शब्दैः[\[26\]][^1] युक्तः स्याद्यथा । सह पुत्रेण वर्तते सपुत्रः । एवं सविद्यादयोऽपि[\[27\]][^1] । अन्ये सहविवर्जिताः शब्दाः सर्वैः[\[28\]][^1] शब्दैर्युक्ता[\[29\]][^1] भवन्ति । केन कृत्वा । गुणे[\[30\]][^1] सामादयित्वा[\[31\]][^1] गुणी विशेष्यं तेन समतुल्यलिंगवचन इत्यर्थः । सह अमादिभिर्द्वितीयादिषट्षड्विभक्तिवानेव[\[32\]][^1] वर्तते । इति सामादिः । गुणिसमश्च[\[33\]][^1] सामादिश्चेति विशेषणद्वंद्वस्ततो गुणिसमसामादिश्चासौ यत्र तेन गुणि० । विशेषतुल्यलिंगवचनेन[\[34\]][^1] द्वितीयाद्यंतेन शब्देन[\[35\]][^1] सर्वं[\[36\]][^1] सर्वैः[\[37\]][^1] समस्यते इत्यर्थः । यथा उच्चैः मुखं[\[38\]][^1] यस्य स उच्चैःमुखाः[\[39\]][^1] । उद्गतं यौवनं यस्य स उद्यौवनः कुमारः । एवं उद्रश्मिप्रभृतयोऽपि अव्ययपूर्वपदाः । नता इन्द्रा यं स नतेन्द्रः पार्श्वः । १ जितो मोहो येन[\[40\]][^1] स जितमोहो जिनः[\[41\]][^1] । २ दत्ता दक्षिणा[\[42\]][^1] यस्मै स दत्तदक्षिणः[\[43\]][^1] द्विजः । ३ वीतः रागो यस्मात्स वीतरागो जिनः । ४ शीता रश्मयो यस्य स शीतरश्मिरिन्दुः । ५ प्रादुर्भूता अंकूरा यस्यां सा प्रादुर्भूतांकुरा भूः[\[44\]][^1] । ६ विशेषणविशेषाभ्यां[\[45\]][^1] एते भेदा बहुव्रीहौ । धर्मे मतिर्यस्य स धर्ममतिः । दुःखस्य क्षयो यस्मात्स दुःखक्षयः । इत्यादयः[\[46\]][^1] विशेषणविशेष्यभावं विना भेदाः ॥ टीका ३ ॥

**सप्तविभक्त्यंतपदैः प्रथमांतपदे समस्यमाने सः ।**

**परलिंगोऽनंतर इव तत्पुरुषो मुख्यपदयुगलः[**\[47\]**][^1] ॥ ४**

 सप्त० – सः समासः परस्य लिंगं यस्मिन्स तथा । अनंतरो बहुव्रीहिः स इव परलिंगः एताववना[\[48\]][^1] बहुव्रीहिस्तत्पुरुषश्च[\[49\]][^1] विशेष्यलिंगौ भवतः इत्यर्थः । मु० – प्रधानपदद्वयम्‌ । यथा ।

 भव एव सागरः भवसागरः । शोभनः[\[50\]][^1] साधुः सुसाधुः । चन्द्र इव चन्द्रवद्वा सौम्यः[\[51\]][^1] । न जितः अजितः । इत्यादौ[\[52\]][^1] प्रथमातत्पुरुषः ।१।

 वृक्षं आरूढः वृक्षारूढः । अतिक्रान्तः खट्वां अतिखट्वः द्वितीयातत्पुरुषः ।२। गुणैर्युक्तः[\[53\]][^1] गुणयुक्तः । परिणद्धो वीरूद्भिः परिवीरुत्‌ तृतीयातत्पुरुषः ।३।

 जीवेभ्यो हितः जीवहितः। परिग्लानोऽध्ययनाय पर्यध्ययनः चतुर्थीतत्पुरुषः।४। पापाद्भीतः पापभीतः। निर्गतः कौशाम्ब्याः निष्कौशांबिः[\[54\]][^1] पञ्चमीतत्पुरुषः ।५।

 राज्ञः पुरुषः राजपुरुषः । अर्धं पिप्पल्या अर्धपिप्पली षष्ठीतत्पुरुषः ।६।

 धर्मे धीरः धर्मधीरः सप्तमीतत्पुरुषः ।७। 

॥ टीका ४ ॥

**स्यादव्ययपूर्वपदस्तदर्थमुख्योऽव्ययी[**\[55\]**][^1] स च क्लीबः[**\[56\]**][^1] ।**

**अनदंताल्लुप्स्यादेरादम्‌[**\[57\]**][^1] चास्मिन्नपञ्चम्याः ॥ ५**

 अव्ययीभावः । अ० – अकारांतवर्जात्‌[\[58\]][^1] । आत् अकारांतात्‌ । अपंचम्याः पंचमीवर्जस्यादेः ॥ यथा कुम्भस्य[\[59\]][^1] मालायाश्च[\[60\]][^1] समीपं उपकुम्भम्‌ उपमालम्‌ अस्ति १ पश्य २ शुशुभे ३ क्रुध्यति ४ उपकुम्भात्‌ अनघशोभा ५ शेते ।[\[61\]][^1] एवं साधोः[\[62\]][^1] समीपं उपसाधु[\[63\]][^1] । वधोः[\[64\]][^1] समीपं उपवधु[\[65\]][^1] उपनदि । यथामुखं प्रत्यहं बलिषुरमित्यादिः[\[66\]][^1] ॥ टीका ५ ॥

**संख्यार्थात्षष्ठ्यन्तं द्विगौ समाहारयुग्विशेष्यपदम्‌ ।**

**एकत्वमदंताड्डीराबंताद्वा[**\[67\]**][^1] षण्ढत्वम्‌ ॥ ६**

 संख्यावाचकात्‌ विशेषस्य[\[68\]][^1] षष्ठ्यंतत्वे उक्ते विशेषणस्यापि षष्ठ्यन्तत्वलाभात्‌[\[69\]][^1] । द्विगौ[\[70\]][^1] षष्ठ्यंतात्संख्यापूर्वकविशेष्यमात्रपरः समाहारशब्दः[\[71\]][^1] प्रयुञ्जीत[\[72\]][^1] इति भावः । त्रयाणां लोकानां समाहारः त्रिलोकी । पंचराजीत्यादयोऽप्येवम्‌ । आबंताद्विकल्पेन डीप्रत्ययः । यथा तिसृणां मालानां समाहारः त्रिमाला त्रिमालम्‌ । इत्येतेषां इकाराद्यंतानां[\[73\]][^1] च षण्ढत्वं[\[74\]][^1] स्याद्यथा । द्विमुनि द्विनदि त्रिजगदित्यादि ॥ टीका ६ ॥

** इति श्रीरत्नमंडनकृतं समासलक्षणं षड्विधम्‌ । श्री संवत १६ आषाढादि १७ वर्षे फल्गुनशुक्लप्रतिपदा षयरनयरे[**\[75\]**][^1] लीलालषितम्‌[**\[76\]**][^1] ।**

**मुनिऋद्धिविजयपठनार्थम्‌ ॥**

इति षट्समासप्रक्रिया[\[77\]][^1] समाप्ता[\[78\]][^1] ॥

इति श्रीरत्नमण्डनसूरिकृतं समासलक्षणमलेखि[\[79\]][^1] । श्रीरस्तु[\[80\]][^1] ।

इह यत्किंचिदशुद्धं शास्त्रविरुद्धं च लिखितमस्ति[\[81\]][^1] मया ।

शोध्यं[\[82\]][^1] श्रीसूरिवरैः प्रसादमध्याय्य[\[83\]][^1] तत्सर्वम्‌ ॥ १ ॥ श्रीरस्तु[\[84\]][^1] ॥

------------------------------------------------------------------------

[\[1\]][^1] पाठे स्वलिंगवचचनो ।

[\[2\]][^1] पाठे सा ।

[\[3\]][^1] पाठे नाशिका ।

[\[4\]][^1] पाठे नेत्रनाशिका ।

[\[5\]][^1] केवलविशेषणोऽयम्‌ (यं seems to be erased, but it is still legible in manuscript)

[\[6\]][^1] पाठे सम्मसे ।

[\[7\]][^1] Precisely reproduced from the manuscript but without meaning. No idea what would have been the original reading of this. the manuscript has कर्म धारयके written and rubbed off between संटंकः and कीदृशौ .

[\[8\]][^1] In the manuscript it is written as प्रथमांदत्वायोजिनः from which त्वा seems to have been rubbed off in the manuscript but not fully. The idea is not clear. It should be प्रथमान्तयोजिनौ चकारौ or प्रथमान्तयोजिनः चकाराः .

[\[9\]][^1] पाठे शब्दःस्यापि ।

[\[10\]][^1] पाठे तत्तुल्यिलिंगवचने ।

[\[11\]][^1] पाठे पुरसश्च ।

[\[12\]][^1] पाठे वीरपुरसः ।

[\[13\]][^1] विवक्षयाः पाठे ।

[\[14\]][^1] विशेषणस्यात्तेन पाठे॥

[\[15\]][^1] इत्यादपि पाठे

[\[16\]][^1] पाठे विसर्गो अस्ति वा नास्ति इति निर्णेतुं न शक्नोमि । गुणिसमसामादि अपि भवेत्‌ । वृत्त्यां ‘गुणिसमसामादिश्चासौ यत्र तेन गुणि०’ इति व्याख्यातम्‌ । तेन गुणिसमसामादिभिः इत्यपि भवेत्‌ ।

[\[17\]][^1] पाठे असन्नप्रमुखाश्चेति

[\[18\]][^1] ग्रह्यन्ति पाठे

[\[19\]][^1] प्रमाणीसंख्याड्डः – सिद्धहेमशब्दानुशासन ७.३.१२८

[\[20\]][^1] पाठे असन्नदशाः

[\[21\]][^1] पाठे शब्दा ।

[\[22\]][^1] पाठे दयंतरालं ।

[\[23\]][^1] पाठे स ।

[\[24\]][^1] पाठे एव ।

[\[25\]][^1] पाठे सर्वे ।

[\[26\]][^1] पाठे शब्दै ।

[\[27\]][^1] पाठे सविद्यादासापि ।

[\[28\]][^1] पाठे सर्वै ।

[\[29\]][^1] पाठे शब्दैरयुक्ता ।

[\[30\]][^1] गुणो वा – अस्पष्टमेव ।

[\[31\]][^1] Not clear in meaning.

[\[32\]][^1] पाठे ‘सह अमदेर्भद्वितीयादिषट्‌षट्‌विभक्तिवानेवर्तते’ इति । Not very clear in meaning

[\[33\]][^1] पाठे गुणसमादिश्च ।

[\[34\]][^1] विशेष्यतुल्यलिंगवचनेन इति अर्थः ।

[\[35\]][^1] पाठे द्वितीयाद्यांतेच्छ(त्थ)शब्देन ।

[\[36\]][^1] पाठे सीवं ।

[\[37\]][^1] पाठे सवैः ।

[\[38\]][^1] पाठे मखं ।

[\[39\]][^1] पाठे उच्चैमुखाः ।

[\[40\]][^1] पाठे जेन ।

[\[41\]][^1] पाठे जितमोहजिनः

[\[42\]][^1] पाठे दक्षणा ।

[\[43\]][^1] पाठे दत्तदक्षणः॥

[\[44\]][^1] पाठे प्रादुभूतांकुराभूः ।

[\[45\]][^1] पाठे विशेषणविशेषभ्यां ।

[\[46\]][^1] पाठे इत्यादौ या ।

[\[47\]][^1] मुष्यपदयुगलः पाठे । जैनसाहित्ये षखयोरभेदः प्रायः दृश्यते ।

[\[48\]][^1] Not clear.

[\[49\]][^1] बहुव्रीहिस्तत्पुरुषः श्व पाठे ।

[\[50\]][^1] सोभवः पाठे ।

[\[51\]][^1] अत्र चन्द्रसौम्यः भवितुमर्हति ।

[\[52\]][^1] पाठे इत्यादो । इत्यादयः अपि संभवेत्‌ ।

[\[53\]][^1] पाठे गुणैरयुक्तः ।

[\[54\]][^1] पाठे निनिःकौश्यांबिः ।

[\[55\]][^1] पाठे स्यादव्ययपूर्वपदःस्तदर्थमुख्योऽव्ययी

[\[56\]][^1] पाठे क्लीवः ।

[\[57\]][^1] पाठे अनंतादलुप्स्यादेरादम्‌ ।

[\[58\]][^1] पाठे अकारांतवर्जात ।

[\[59\]][^1] पाठे कुम्भश्च ।

[\[60\]][^1] पाठे मालयाश्च ।

[\[61\]][^1] No idea why this numbering has been put here.

[\[62\]][^1] पाठे साधो ।

[\[63\]][^1] पाठे उपसाधुः।

[\[64\]][^1] पाठे वधो ।

[\[65\]][^1] पाठे उपवधुः ।

[\[66\]][^1] No idea what it means. Some typographical error by the scribe which I am not able to decipher.

[\[67\]][^1] पाठे ०बंधाद्वा । In the manuscript एकत्वमिदंताड्डीराबंधाद्वा is written and the hrasva i of मि is struck off.

[\[68\]][^1] विशेष्यस्य इति अर्थः ।

[\[69\]][^1] पाठे ०लाभाता ।

[\[70\]][^1] पाठे द्विग ।

[\[71\]][^1] पाठे समाहारः शब्द ।

[\[72\]][^1] पाठे प्रयुंजति ।

[\[73\]][^1] पाठे इकारद्यंतानां ।

[\[74\]][^1] पाठे षण्डत्वं ।

[\[75\]][^1] नगरे इति भवितुमर्हति ।

[\[76\]][^1] लीलालिखितं भवितुमर्हति ।

[\[77\]][^1] पाठे षट्समासः प्रक्रिया ।

[\[78\]][^1] पाठे समाप्ताः ।

[\[79\]][^1] पाठे समासलक्षणं लेखिः ।

[\[80\]][^1] पाठे श्रीरस्तुः ।

[\[81\]][^1] पाठे लखितम्‌ ।

[\[82\]][^1] पाठे सोध्यं ।

[\[83\]][^1] पाठे प्रसादमध्याय

[\[84\]][^1] पाठे श्रीरस्तुः ।

\]