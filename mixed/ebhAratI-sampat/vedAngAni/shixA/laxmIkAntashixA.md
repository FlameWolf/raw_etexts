+++
title = "लक्ष्मीकान्तशिक्षा"
domain = "वेदाङ्गानि"
sub-domain = "शिक्षा"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3553"
source_url = "https://www.ebharatisampat.in/readbook3.php?bookid=NjYzNTIzOTQ2NDcwMTQz&pageno=MjI0MjQyNjk5NTk="

+++
[[लक्ष्मीकान्तशिक्षा	Source: [EB](https://www.ebharatisampat.in/readbook3.php?bookid=NjYzNTIzOTQ2NDcwMTQz&pageno=MjI0MjQyNjk5NTk=)]]

\[

lakshmikanta_shiksha  
लक्ष्मीकान्त शिक्षा  
रक्षा वैदिकवर्णानां शिक्षा दुर्मतिरक्षसाम्  
लक्ष्मीं दद्याच्चतुःश्लोकी लक्ष्मीकान्तस्य भूतिवत्  
अच्पूर्वं हलि हल्द्विरुक्तमपि च स्पर्शो लवोर्ध्वस्वराद्  
ऊर्ध्वार्धाद् धलि वाचि वा हलपि वानुस्वारयुक्तादिमौ  
द्वावन्योन्यसहायतोन्तगनङौ ह्रस्वात् परावच्परौ  
द्वेद्वेस्तोऽपि च पूर्वमागममितस्तुर्यद्वितीयं हलौ १  
भूते धाम च पाथ एष परमात्यात्यग्रगाः पूर्वगाः  
किं चोर्ध्वा उपसर्गतश्चिखिभुजा लक्ष्यात् क्वचित् पूर्वगाः  
तन्मध्ये प्रथमागमश्च सदृशस्पर्शेऽप्यघोषोष्मणाम्  
ऊर्ध्वाधः प्रथमो भजेत् सषशतो नान्तो द्वितीयं न वा २  
नोष्मा तु प्रथमस्वरात् प्रथमतो नानुत्तमे हल्परे  
वर्गेनुत्तम उत्तमेन न विसर्गो लो हशस्पर्शगः  
लोपः स्पर्शपरश्च नश्च यवहात् पूर्वोऽन्तगो न द्विधा  
मः पूर्वोऽनुनासिकं च यवलस्पर्शात् सवर्णं भजेत् ३  
ङोनन्तादधयोः क्रमेण परतस्स्यातां कगावागमौ  
ङात् कस्याट्टनतस्तु तश्च सषयोः स्पर्शादनुष्मात्मनः  
ऊर्ध्वस्थेष्वपि चोत्तमेषु च यमानाहुस्तथानुत्तमान्  
नासिक्यं नणमैर्युताद्यजुषि हाङ्गस्याच्छपूर्वस्य कः ४  
वर्णक्रमचतुश्लोकीं वर्णक्रमविचक्षणाः  
पाठतश्चार्थतो ज्ञात्वा विजयध्वं दिशो दश  
                      इति लक्ष्मीकान्तशिक्षा

\]
