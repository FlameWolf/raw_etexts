+++
TITLE = "श्रृतबोधः"
AUTHOR = "कालिदासः"
"PUBLISH YEAR" = "1882"
DOMAIN = "वेदाङ्गानि"
SUB-DOMAIN = "छन्दांसि"
PAGES = "24"
LANGUAGE = "संस्कृतम्"
EDITOR = "हरिप्रसादशर्मा"
"PRIMARY COMMENTATOR" = "कालिदासः"
"SERIAL NO." = "Ebharati-7277"
url = "https://www.ebharatisampat.in/readbook3.php?bookid=NDk4NDAxNjU2NDY1ODk2&pageno=MjI0MjQyNjk5NTk="
title = "श्रृतबोधः"

+++
[[श्रृतबोधः	Source: [EB](https://www.ebharatisampat.in/readbook3.php?bookid=NDk4NDAxNjU2NDY1ODk2&pageno=MjI0MjQyNjk5NTk=)]]

\[



**संस्कृत–श्रुतबोधः।  
![](../books_images/U-IMG-1736223789Untitled6.png)**

**अवतरणिका**।

 महाकविकालिदासकृतित्वेन प्रसिद्धः श्रुतबोधोनाम छन्दोग्रन्थ आदिमरसोद्दीपन सम्बोधनपदबाहुल्पान्न बालानां सम्यगध्ययनोपयोगित्वमर्हतीति तत्संस्करणमावश्यकम्मन्यमानैरस्माभिस्तत्रप्रवृत्तिः कृता। संस्करणञ्च सम्बोधनपदमात्राणापकल्पितम्। प्रकृतग्रन्थसम्बोध्याया युवत्याः स्थले ससागरधराधीशो विक्रमादित्योऽभिषिक्त इत्यर्थः। तथा सम्बोधनपदविपरिणामेनापरिज्ञार्य्यतया क्वचिदपि ग्रन्थापरावयवानाञ्च परिवर्त्तनं कृतम्।

 सत्यंकालिदासस्योपरि लेखनीसञ्चालनेन न केवलमतिसाहसिक्यमस्माकं प्रकाश्यते, यावत् ग्रन्थसौन्दर्यहानिरपि तथापि तादृशादिसरसबाहुल्यसम्बोधनपदपरिहारेण बालविद्यार्थिनां तदध्यापकानाञ्च महानुपकारो भविष्यतीत्यत्र प्रवृत्ताः स्मः।

 किञ्च श्रुतबोधस्यातिसंक्षिप्तावयवतया छन्दःशास्त्रीयावश्यज्ञातव्याः परिभाषादयो नात्रसमुल्लिखिताः, तेन हि श्रुतबोधोक्ता च्छन्दसस्तेस्वपि बालानां न सम्यगभिन्ना वर्त्ततेऽतस्तानप्यत्र निवेशयामः।

 संस्कृत साहित्य हि गद्यपद्यमयत्वाद्द्विविधं। तत्र गद्यं नाम वृत्तबन्धोञ्झितं वाक्यम्। पद्यं चतुष्पदी, सापि विविधा- वृत्तं



जातिश्च। वर्णसंख्यातं वृत्तम्, मात्रासंख्याता जातिः।

\*

वृत्तमपि त्रिविधं सममर्द्धसमं विषमञ्च। तेषां लक्षणानि यथा वृत्तरत्नाकरे।

**"अङ्घ्रयो यस्य चत्वारस्तुल्यलक्षणलक्षिताः।  
तच्छन्दःशास्त्रतत्त्वज्ञाः समं वृत्तं प्रचक्षते॥  
प्रथमाङ्घ्रिसमो यस्य तृतीयश्चरणो भवेत्।  
द्वितीयस्तुर्य्यहत्तंतदर्द्धसममुच्यते॥  
यस्य पादचतुष्केऽपि लक्ष्म भिन्नपरस्परम्।  
तदाहुर्विषमं वृत्तं छन्दः शास्त्रविशारदाः ॥” इति**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

\*

छन्दःशास्त्रेषु त्रिवर्णात्मका अष्टौ गणाविद्यन्ते। यथा - मः (त्रिगुरुवर्णात्मकः), यः (आदिलघुत्रिवर्णात्मकः), रः (मध्यलघुत्रिवर्णात्मकः), सः (अन्त्यगुरुत्रिवर्णात्मकः), तः (अन्त्यलघुत्रिवर्णात्मकः), जः (मध्यगुरुत्रिवर्णात्मकः), भः (आदिगुरुत्रिवर्णात्मकः), नः (त्रिलघुवर्णात्मकः), गः (एको गुरुवर्णः), लः (एको लघुवर्णः)। मकारादीनां रैखिकाकारो यथा—म= ऽऽऽ, य=।ऽऽ, र = ऽ।ऽ,म= ॥ऽ, त= ऽऽ।, ज = ।ऽ।, भ= ऽ॥, न=…, ग= ऽ, ल =।. श्लोकाश्चतुष्पादा भवन्ति। तत्र प्रतिपादमादितोमकारादीनां प्रयोगाच्छुभाशुभफलनिर्णयो यथा "मोसूमिः श्रियमातनोति, य-जलं वृद्धिं, र-वह्निर्मृतं सोवायुः परदेशदुरगमनं त-व्योमशून्यम् फलम्। जः- सूर्य्योभयमाददाति विपुलं भेन्दुर्यशो निर्म्मलम्। नोनागश्च सुखप्रदः फलमिदं प्राहुर्गणानां बुधाः। मकारप्रयोगात् लक्ष्मीलाभः, यप्रयोगादभ्युदयलाभः, रप्रयोगात् मृत्यु लाभः सप्रयोगात् विदेशगतिः, तप्रयोगात् निस्फलता, राज्यलाभः इति केचित् भप्रयोगात् कीर्त्तिलाभः, जप्रयोगात् भयं, रोगलाभ इति केचित्, नप्रयोगात् सुखं, स्वर्गलाभ इति केचित्। एषां देवता यथा, मगणस्य पृथिवी, यगणस्य वरुणः, रगणस्य अग्निः, मगणस्य वायुः, तगणस्याकाशः जगणस्य सूर्यः, भगणस्य चन्द्रः नगणस्य सर्पः। ह्रस्वोवर्णएक-



 श्लोकस्य चतुर्थोंऽशः पादः। सच समवृत्तेव्वेकाक्षरादारभ्य षड्विंशत्यक्षरपर्यन्तमेकैकाक्षरवर्द्धनेन सम्भवति। तेषाञ्चोक्थेत्यादि संज्ञा।

**\***

 जिह्वाया इष्टविश्रामस्थानं 'यतिः'; सा च विश्रामविरामाद्यैः पदैरभिधीयते।

 अन्यशास्त्रेषु यथाऽब्ध्यादिशब्दाः चतुरादीनां वाचकाः, अत्रापि तथा। तथाहि चन्द्र = १, मिथुन = २, वह्नि = ३, अब्धि = ४, भूत = ५, रस = ६, मुनि = ७, वसु = ८, ग्रह = ९; एवं पृथिवी १ शिवनेत्र = ३, वेद = ४, बाण = ५, इन्द्रिय =५ ऋतु ६, अश्व = ७,नाग ८, पर्व्वत = ८, दिक्=१०, आदित्य= १२, इत्यादि। एषां पर्य्यायवाचका नामियमेव संख्या।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

मात्रिकः, दीर्घोद्विमात्रिकः, जातिच्छन्दःसु चतुर्मात्रिका पञ्च गणा भवन्ति। १मः सर्व्वगुरुः ऽऽऽ, २यः आदिगुरुः ऽ॥, ३यो मध्य गुरुः ।ऽ।, ४र्थोऽन्त्यगुरुः ॥ऽ, ५ मश्चतुर्लघुः …,

 

**\***

एकाक्षरावृत्तेः साधारणं नाम उक्या द्व्यक्षराया अत्युक्था,त्र्यक्षराया मध्या,चतुरक्षरायाः प्रतिष्ठा, पञ्चाक्षरायाः सुप्रतिष्ठा, षडक्षराया गायत्री, सप्ताक्षराया उष्णिक्, अष्टाक्षराया अनुष्टुप्, नवाक्षराया बृहती. दशाक्षारायाः पंक्तिः, एकादशाक्षरायास्त्रिष्टुप्, द्वादशाक्षराया जगती, त्रयोदशाक्षराया अतिजगती, चतुर्द्दशाक्षरायाः शक्वरी, पञ्चदशाक्षराया अतिशक्वरी, षोड़शाक्षराया अष्टिः, सप्तदशाक्षराया अत्यष्टिः, अष्टादशाक्षराया धृतिः, ऊनविंशत्यक्षरायाः अतिधृतिः, विंशत्यक्षरायाः कृतिः, एकविंशत्यक्षरायाः प्रकृतिरित्यादि।



**ग्रन्थारम्भः**

।

\_\_\_\_\_\_\_\_

**छन्दसां लक्षणं येन श्रुतमात्रेण बुध्यते।  
तदहं कथयिष्यामि श्रुतबोधमविस्तरम्॥१॥**

**संयुक्ताद्यं दीर्घंसानुस्वारं विसर्गसम्मिश्रम्।  
विज्ञेयमक्षरं गुरु पादान्तस्थविकल्पेन॥२॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (१) नविद्यते विस्तरो विस्तृतिर्यस्मिन् स तं, श्रुतमात्रेण विनैव प्रस्तारादिविचारं, छन्दसामार्य्यानुष्टुवादीनां लक्षणं गुरुलघुवर्णमात्राणां स्वरूपं।

 (२) संयुक्तस्य युक्तवर्णस्य आदिस्थितं (अक्षरम्) गुरु, दीर्घं द्विमात्रिकं, विसर्गसम्मिश्रं विसर्गसहितं। पादान्ते स्थितोगुरुरपि क्वचित् लघुः स्यात्, लघुरपि क्वचित् गुरुरिति। प्रह्वेति-संयुक्ताक्षरयोः पूर्व्वस्यापि विकल्पेन गुरुत्वं। पादान्तस्य विकल्पेन लघुत्वं यथा "अल्पव्ययेन सुन्दरि ग्राम्यजनो मिष्टमश्नाति॥” प्रपूर्व्वस्य— "गृहीतप्रत्युद्गमनीयवस्त्रा"; ह्रपूर्व्वस्य

,— "प्राप्तनाभिह्रदमज्जनमाशु”। वाराणसीमुद्रितपुस्तकेऽतः परं “आदिमध्यावसानेषु भजसायान्ति गौरवम्। य र ता लाघवं यान्ति, मनौ तु गुरुलाघवम्। भजता भगण, जगण, सगणा यथाक्रमं, आदि-मध्य-अवसानेषु गौरवं यान्ति गुरुत्वं प्राप्नुवन्ति भः-आदिगुरुः, ज-मध्यगुरुः, सः-अन्त्यगुरुः, तथा यरता यगण, रगणा, तगणा आदि मध्यावसानेषु लाघवं यान्ति यः आदिलघुःरः-मध्यलघुः तः-अन्तलघुः मनौ तु भगण, नगणोतु यथाक्रमं गौरवं लाघवञ्च प्राप्नतः त्रिगुरुर्मः, त्रिलघुश्चन।लोकस्यास्य ग्रन्थेऽस्मिन्नास्त्यु, प्रयोग इति न सर्व्वत्रसमादर इति प्रतीयते।



**मात्रा-च्छन्दः-जातिः।**

**यस्याः पादे प्रथमे द्वादश मात्रास्तथा तृतीयेऽपि।  
अष्टादश द्वितीये चतुर्थके पञ्चदश सार्य्या॥३ ॥**

**आर्य्यापूर्व्वार्ङ्गसमं द्वितीयमपि भवति यत्र चारुमते।  
छन्दोविदस्तदानीं गीतिं ताममलभाव, भाषन्ते॥४॥**

**आर्य्योत्तरार्द्धतुल्यं प्रथमार्द्धमपि प्रयुक्तञ्चेत्।  
भूमिप, तामुपगीतिं प्रकाशन्ते महाकवयः ॥५॥**

**समवृत्तानि।**

**पञ्चाक्षरावृत्तिः।**

**आदिचतुर्थं पञ्चमकं चेत्।  
यत्र गुरु स्यात् साऽक्षरपंक्तिः॥६॥**

**षड़क्षरावृत्तिः**।

**अगुरुचतुष्कं भवति गुरूद्वौ।  
सुविमलकीर्त्ते!शशिवदनाऽसौ॥७॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (३) आर्य्यायाः प्रथमार्द्धेत्रिंशन्मात्राः द्वितीयार्द्धे तु सप्तदश मात्राः इत्येवनिष्कर्षः।

 (४) चारुमते अमलभाव इति पदद्वयं राज्ञः सम्बोधनपरम्। अत्र चारुमते इत्यत्र हंसगते, अमलभावेत्यत्रअमृतवाणि इति मूलपाठः।

 (५) भूमिप इति राज्ञः सम्बोधनपदम्। भूमिपेत्यत्र कामिनि इति मूलपाठः।

 (६) भगौग = ऽ॥, ऽ, ऽ. अन्यत्र पंक्तिरिति नाम।

 (७) शशिवदना न्यौ — न य = …, ।ऽऽ, सुविमलकीर्त्ते इति राज्ञःसम्बोधनपदं, सुविमला कीर्त्तिर्यस्य तत्सम्बोधने। घन कुचयुग्मे शशिवदनासौ इति मूलपाठः।



**सप्ताक्षरावृत्तिः।**

**तुर्य्यं पञ्चमकं चेद् यत्र स्याल्लघु सैषा।  
विद्वद्भिर्वरवीर प्रोक्तास्मिन्मदलेखा॥८॥**

**अष्टाक्षरा वृत्तिः।**

**पञ्चमं लघु सर्व्वत्र सप्तमं द्विचतुर्थयोः।  
षष्ठं गुरु विजानीयादेतत् पद्यस्य लक्षणम्॥९॥**

**श्लोके षष्ठं गुरु ज्ञेयं सर्व्वत्र लघु पञ्चमम्।  
द्बिचतुःपादयोर्ह्रस्वंसप्तमं दीर्घमन्ययोः॥१०॥**

**आदिगतं तुर्य्यगतं पञ्चमकञ्चान्त्यगतम्।  
स्याद्गुरु चेत्तत् कथितं माणवकक्रीडमिदम्॥११॥**

**द्वितुर्य्य षष्ठमष्टमं गुरु प्रयोजितं यदा।  
तदा निवेदयन्ति तां बुधा नगस्वरूपिणीम्॥१२॥**

**सर्व्वे वर्णा दीर्घा यस्यां विश्रामः स्याद्वेदैर्वेदैः।  
विद्वद्वृन्दैर्भूमीपाल! व्याख्याता सा विद्युन्माला॥१३॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (८) वरवीर इति राज्ञः सम्बोधनपदं। मस्ग् ऽऽऽ,॥ऽ, ऽसैषा इत्यत्र बाले इति, वरवीर इत्यत्र मृगनेत्रे इति मूलपाठः, प्रोक्ता मा मदलेखेति क्वचित् पाठः।

 (९) (१०) एतौ हि श्लोकै, अनुष्टुबिति प्रसिद्धौ।

 (१२) अन्यत्र प्रमाणिकेतिनाम, जरौ लगौ = ।ऽ।, ऽ।ऽ, ।ऽ, लगस्थितिर्निरन्तरा।

 (१३) मो मो गो गो विद्युन्माला = ऽऽऽ, ऽऽऽ, ऽ, ऽ, भूमीपाल इति राज्ञः सम्बोधनपदं। चतुर्थेऽष्टमे चाक्षरे यतिः (वेद -४)। भूमिपालेत्यत्र वीणावाणि इति मूलम्।



**नवाक्षरावृत्तिः।**

**आदितुरीयं पश्चमकं षष्ठमथान्त्यंस्याद्गुरु चेत्।  
इन्द्रियवेदैश्चेद्विरतिस्तन्मणिवन्धं प्राह फणी॥१४॥**

**दशाक्षरावृत्तिः।**

**भूप, गुरु स्यादाद्यचतुर्थं पञ्चमषष्ठं चान्त्यमुपान्त्यम्।  
इन्द्रियवाणैर्यत्र विरामः सा कथनीया चम्पकमाला॥१५॥**

**दीर्घा वर्णाः प्रथमनिहिताश्चत्वारश्चेदथ तु लघवः।  
पञ्चान्त्यः स्याद्गुरुरपि युगैः ख्याता हंसी यतिरिह रसैः॥१६॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (१४) मूलश्रुतबोधग्रन्थे प्रथमं दशाक्षरां चम्पकमालामुक्त्वापश्चात् "चम्पकमाला यत्र भवेदन्त्यविहीना प्रेमनिधे। छन्दसि दक्षा ये कवयस्तन्मणिबन्धं ते ब्रुवते" इति मणिवन्धस्य लक्षणं कृतं तदतीवंसन्दर्भविरुद्धमिति मणिबन्धस्य प्राचीनलक्षणमत्रोदाहृतम्। भमसाः ऽ॥, ऽऽऽ, ॥ऽपञ्चमे नवमे चाक्षरें यतिः ( इन्द्रिय = ५)।

 (१५) अन्यत्र रुक्मवतीति नाम, भमसगाः =ऽ॥, ऽऽऽ,॥ऽ, ऽ,भूप इति राज्ञः सम्बोधनपदम्। पञ्चमे दशमे चाक्षरे यतिः ( बाण - ५)। तन्वि गुरुस्यादिति मूलं शेषं तुल्यम्।

 (१६) मृलश्रुतबोधग्रन्थे हंसीवृत्तस्य लक्षणं मन्दाक्रान्तासंघटितत्वादतीवकठिनमासीदतोऽस्माभिः परिवर्त्तितम्। एतदर्थस्तु यत्रप्रथमं चत्वारो दोर्घा वर्णां निहिताः, तदनु पञ्च लघवः तथान्त्यो गुरुश्च स्यात् तथा युगैश्चतुर्भिरक्षरैरमैःषड्भिश्च यतिः सा। इह (शास्त्रे) हंसी इति ख्याता। मभनगाः ऽऽऽ, ऽ॥,…, ऽ,मूलश्रुतबोधलक्षणन्तु 'मन्दाक्रान्तान्त्ययतिरहिता सालङ्कारे भवति यदि सा तद्विद्वद्भिर्ध्रुवमभिहिता ज्ञेया हंसी कमलवदने॥"



**एकादशाक्षरा वृत्तिः।**

**ह्रस्वो वर्णो जायते यत्र षष्ठी  
प्रख्यातौजस्तद्वदेवाष्टमान्त्यः।  
विश्रामः स्याद्वीर! वेदैस्तुरङ्गै-  
श्छन्दोविद्भिः प्रोच्यते शालिनीयम्॥१७॥**

**आद्यचतुर्थमहीनसुकीर्त्ते,  
सप्तमकं दशमञ्च तथान्त्यम्।  
सर्व्वधरेश्वर यत्र गुरु स्यात्  
तत् कथितं ननु दोधकवृत्तम्॥१८॥**

**यस्यां त्रिषट्सप्तममक्षरं स्याद्  
ह्रस्वं सुमेधो! नवमञ्च तद्वत्।  
कीर्त्त्याविलक्षीकृतहंसकान्ते!  
तामिन्द्रवज्रांब्रुवते मुनीन्द्राः॥१९॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (१७) प्रख्यातौजः, वीर इति राज्ञः सम्बोधनपदद्वयं, छन्दोविद्भिरियं शालिनी प्रोच्यते इत्यन्वयः। चतुर्थे एकादशे च यतिः (तुरङ्ग = ७)। म त त ग गाः = ऽऽऽ, ऽऽ।, ऽऽ।, ऽ, ऽ,; ह्रस्वो वर्णो जायते यत्र षष्ठः, कम्बुग्रीवे तद्वदेवाष्टमान्त्यः। विश्रामः स्यात्तन्वि वेदैस्तुरङ्गैस्तां भाषन्ते शालिनीं छान्दसीया इति मूलम्।

 (१८) ।अहीनसुकीर्त्ते इति राज्ञः सम्बोधनपदं अहीन (अनन्त इव शोभना कीर्त्तिर्यस्य सः। सर्व्वस्या धराया ईश्वर सम्बोधनपदं। भ भ भ ग गाः = ऽ॥, ऽ॥ऽ, ॥ऽ, ऽ, ऽ, दोधकमिच्छति भत्रितयाद्गौ। आद्यचतुर्थमहीननितस्वेसप्तमकं दशमञ्च तथान्त्यम्। यत्र गुरु प्रकट स्मरसारे इति मूलं शेषं तुल्यम।

  (१९) कीर्त्त्या विलक्षीकृता मलिनीकृता हंसकान्तिर्येन। पदमेतत् राज्ञः सम्बोधनपरं। तो जगौ गः =ऽऽ।, ऽऽ, ।, ।ऽ, ऽ, ऽ, सुमेध इत्यत्र सुजङ्घेइति कीर्त्त्याइत्यत्र गत्या इति मूलम्।



**यदीन्द्रवज्राचरणेषु पूर्व्वे**  

**भवन्ति वर्णा लघवः सुकान्ते!।**  

**सुमङ्गलाभ्यासरते! तदानी-**  

**मुपेन्द्रवज्रा कथिता कवीन्द्रैः॥२०॥**

**उपजातिः।**

**यत्र द्वयोरप्यनयोस्तु पादा**  

**भवन्ति चास्याञ्जजितेन्दुकान्ते!।**  

**विद्वद्भिराद्यैःपरिकीर्त्तिता सा  
प्रयुज्यतामित्युपजातिरेषा**

**॥२१॥**

**आख्यातकी स्यात् सदयार्थिमार्थे!**  

**यदीन्द्रवज्राचरणः पुरा स्यात्।**  

**उपेन्द्रवज्राचरणास्त्रयोऽन्ये**  

**मनीषिणोक्ता विपरीतपूर्व्वा॥२२॥**

 
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (२०) शोभना कान्तिर्यस्य स सुकान्तिः सुमङ्गलाभ्यासेरतिर्यस्य सः। पदद्वयं राज्ञः सम्बोधनपरं। ज त ज ग गाः = ।ऽ।, ऽऽ।, ।ऽ।, ऽ, ऽ. सुकान्ते इत्यत्र सुवर्णे इति, अमङ्गलाभ्यासरते इत्यत्र अमङ्गलाभामरते इत्यत्र अमन्द्यमाद्यन्मदनेइति च मूलम।

 (२१) आस्याञ्जेनमुखपद्मेन जिता इन्दोश्चन्द्रस्य कान्तिर्धन तत् सम्बुद्धौ। अत्र भवन्ति सीमन्तिनि चन्द्रकान्तेइति मूलं शेपंतुल्यम्।

 (२२) उपजातिविशेषानान्यत्र गणिताः। हेअर्थिमार्थेसदय। प्रकटीकृतार्थे इति मूलं। शेषं तुल्यं। आख्यानकीति क्वचितपाठः। पुरस्तादिति क्वचित्।



**आद्यमक्षरमतस्तृतीयकं  
सप्तमञ्च नवमं तथान्तिमम्।  
दीर्घमिन्द्रसम यत्र जायते  
तां वदन्ति कवयोरथोद्धताम्॥२३॥  
अक्षरञ्च नवमं दशमञ्चे  
ह्व्यत्ययाङ्भवति यत्र सुनीते!।  
सर्व्वभूधरचूड़ार्च्चितपाद,  
स्वागतेति कविभिः कथिताऽसौ॥२४॥**

**द्वादशात्तरावृत्तिः।**

**सतृतीयकष्ठमरुद्धगते!  
नवमं विरतिप्रभवं गुरु चेत्।  
बुधदेवगुरूपमतीक्ष्णमते!  
ननु तोटकवृत्तमिदं कथितम्॥२५ ॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (२३) इन्द्रसम राज्ञः सम्बोधनपदं। रात् परैर्नरलगैरथोद्धता = र न र ल गाः = ऽ।ऽ …, ऽ।ऽ,।ऽ,इन्द्र समेत्यत्र इन्द्रमुखि इति मूलम्।

 (२४) धराधर, सुनीते (शोभना नीतिर्यस्य सः) इति राज्ञः सम्बोधनपदद्वयं। स्वागता रनभगैर्गुरुणा च = ऽ।ऽ, …, ऽ॥, ऽ, ऽ सुनीते इत्यत्र विनीते इति मूलं, मूले तृतीय चरणस्त्वेवं पठितः “प्रोक्तमेणनयने यदि सैव। तत्र चेत् यदीत्येतयोः पुनरुक्तत्वम्।

 (२५) विरतिप्रभवं अन्त्याक्षरं; अरुद्धा (शत्रुभिरप्रतिहता) गतिर्यस्य सः, बुधः सोमात्मजः, देवगुरुर्बृहस्पतिः, तयोरिव तीक्ष्णा मतिर्यस्य सः पदद्वयं सम्बोधनपरं। तोटकमब्धिसकारयुतं =॥ऽ, ॥ऽ, ॥ऽ, ॥ऽ,अरुद्धगते इत्यत्र अनङ्गरते इतिमूलं, तत्र तृतीयश्चरणः घनपीनपयोधर भारनते इति पठितः भारभृते क्वचित् पाठः।



**ह्रस्वो वर्णः स्यात् सप्तमो यत्र राजन्!  
तद्वद्भूमीश! न्यस्तएकादशाद्यः।  
बाणैर्विश्रामो यत्र चेद्वातुरङ्गैः  
नाम्ना निर्द्दिष्टा तत्र सा वैश्वदेवी॥२६॥**

**यदाद्य चतुर्थं तथा सप्तमञ्चेत्  
तथैवाक्षरं ह्रस्वमेकादशाद्यम्।  
शरच्चन्द्रविद्वेषिवक्त्राञ्जकान्ते!  
तदुक्तंकवीन्द्रैर्भुजङ्गप्रयातम्॥२७॥**

**यदि तोटकस्य गुरु पञ्चमकं  
विहितं धराधर! तदक्षरकम्।  
रमसंख्यकं गुरु न चेदिह सा  
प्रमिताक्षरेति कथिता कविभिः॥२८॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (२६) राजन् भूमीश सम्बोधनपदद्वयं। पञ्चमे द्वादशे वाक्षरे यतिः( बाणः= ५, तुरङ्ग = ७), म म य याः = ऽऽऽ, ऽऽऽ, ।ऽऽ, ।ऽऽ, राजन्नित्यत्र बाले इति मूलं, भूमीश इत्यत्रबिम्बोष्ठीति मूलम्।

 (२७) शरचन्द्रविद्वेषिवक्तालकान्त

राज्ञः सम्बोधनपदमेतत्। एकादशाद्यं, एकादशस्यादिभूतम् दशममित्यर्थः। भुजङ्गप्रयातं चतुर्भिर्यकारैः = ।ऽऽ, ।, ऽऽ।,ऽऽ।, ऽऽ।, शरच्चन्द्रविद्वेषिवक्तारविन्दे इति मूलम्।

 (२८) धराधर सम्बोधनपदं। स ज स साः= ॥ऽ, ।ऽ।, ॥ऽ, ॥ऽ धराधरेत्यत्र विलासिनि इति मूलं, इह सेत्यत्राबलेति मूलम्।



**ननु धरेश्वर यत्र चतुर्थकं  
गुरु च सप्तमकं दशमन्तथा।  
वितिजञ्च तथैव विचक्षणै-  
र्द्रुतविलम्बितमित्युपदिश्यते॥२९॥**

**उपेन्द्रवज्राचरणेषु सन्ति चे-  
दुपान्त्यवर्णा लघवः कृता यदि।  
तनुश्रिया निर्ज्जितकामकान्ते  
वदन्ति वंशस्यमिदं तदा बुधाः॥३०॥**

**यस्यां सशोकारिवधूकृतस्तुते  
वंशस्थपादा गुरुपूर्व्ववर्णकाः।  
तारुण्यलक्ष्म्युल्लसितोरुकान्ते  
तामिन्द्रवंशां कवयः प्रचक्षते॥३१॥**


\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (२९) विचक्षणैःपण्डितैः। द्रुतविलम्बितमाह नभौ भरौ =…, ऽ॥, ऽ॥, ऽ।ऽ, ननु घरेश्वरेत्यत्रअयि कृशोदरि इति मूलम्। मूले द्रुतविलम्बितं इत्यस्मादनन्तरं हरिणप्लुताछन्दः प्रदर्शितम्, तत्तु अर्द्धसमवृत्तमतः समवृत्तप्रसङ्गे तदुक्तिरनुविवेति परित्यक्तमत्रास्माभिः प्रदर्शितञ्च तद्यथास्थानम्।

 (३०) तनुश्रिया शरीरसौन्दर्य्येण जिता कामस्यकान्तिर्येन सः तत्सम्बोधनं। जतौ जरौ = ।ऽ।, ऽऽ।, ।ऽ।, ऽ।ऽ। तनुश्रियेत्यादौ सदोणसद्भ्रृजितकामकार्म्मुके इति मूलम्। तदा बुधा इत्यत्रबुधास्तदेति क्वचित् पाठः। तारुण्यलक्ष्मीर्योवनश्रीस्तया उल्लसिता ऊरूर्महतीकान्तिर्यस्य।

  (३५) सशोका या अविवध्वः ताभिः कृतास्तु तिर्यस्मै सः तत्सम्बो



त्रयोदशाक्षरावृत्तिः।

यस्यामिह प्रथमकमक्षरद्वयं  
तुर्य्यं तथा गुरु नवमं दशान्तिमम्।  
सान्त्यंभवेद् यदि विरतिर्युगग्रहैः  
सा लक्ष्यताममलमते! प्रभावतो॥३२॥

आद्यं चेत्त्रितयमथाष्टमं दशान्त्यं  
चोपान्तं गुरु नियतं सुभाषित! स्यात्।  
विश्रामो भवति महेशनेत्रदिग्भि-  
र्विज्ञेया ननु सुभग प्रहर्षिणी सा॥३३॥

चतुर्द्दशाक्षरावृत्तिः।

आद्यं द्वितीयमपि चेद्गुरु तुर्य्यमेवं  
यत्राष्टमञ्च दशमान्त्यमुपान्त्यमन्त्यम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

धनम्। ततौ जरौ ऽऽ।, ऽऽ।,।ऽ।, ऽ।ऽ, सशोकत्यादौअशोकाङ्कुरपाणिपल्लव इति मूलं तत्रतृतीय चरणस्तु तारुण्यहेलारतिरङ्गलालमेइत्येवं पठितः।

 (३२) चतुर्थेऽन्तिमेच यतिः (युग = ४, ग्रह = ९) त भ सज गाः=ऽऽ।, ऽ॥,॥ऽ,।ऽ।,ऽदशन्तिमं दशमेन सहितं अन्तिमं त्रयोदशवर्णं दशमञ्चान्तिमञ्चेति भावः। दशान्तिकमिति क्वचित्पाठः। अमलमते! सम्बोधनपदम्। इहेत्यत्रप्रिये इति मूलं, अमलमते इति मूलम्। मा लक्षितेति कचित् पाठः।

 (३३) सुभाषित, नृपते इति सम्बोधनपदद्वयं। तृतीये अन्तिमे च यतिः (महेशनेत्र = ३, दिक् = १०)। म न ज र गाः = ऽऽऽ,…,।ऽ।, ऽ।ऽ, ऽ,दशान्त्यमित्यत्र नवान्त्यमिति मूलं तत्रच नवान्त्यमित्यने न दशममानीतम् दशान्त्यमित्यास्यार्थस्तु दशमं अन्त्यञ्च।

 (३४) शोभनं यदृत्तमाचारस्तेन वर्द्धितं विस्तृतिं नीतं यद्यश-



सद्वृत्तवर्द्धितयशोजितचन्द्रकान्ते!  
राजन्! वसन्ततिलकां किल तां वदन्ति॥३४॥

पञ्चदशाक्षरावृत्तिः।

प्रथममगुरु षट्कं विद्यते यत्र राजन्!  
तदनु च दशमं चेदक्षरं द्वादशान्त्यम्।  
गिरिभिरथ तुरङ्गैर्यत्र च स्याद्विरामः  
सुकविजनमनोज्ञा मालिनी सा प्रसिद्धा॥३५॥

सप्तदशाक्षरावृत्तिः।

नृवर! लघवः पञ्च प्राच्यास्ततोदशमान्तिम-  
स्तदनु नमिताराते! वर्णौयदि त्रिचतुर्द्दशौ।  
भवति च पुनर्यत्रोपान्तस्तदा धरणीपते!  
यतिरपि रसैर्वदेरश्वैःस्मृता हरिणीति सा॥३६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

स्तेन जिता चन्द्रकान्तिर्येन सः तत्सम्बोधनं। तभजा जगौ गः= ऽऽ।, ऽ॥,।ऽ।,।ऽ।ऽऽ, सद्वृत्तवर्द्धितयश इत्यत्रकामांकुशाङ्कुशितकाममतङ्गजेन्द्रेइति मूलं राजन्नित्यत्रकान्ते इति मूलम्।

 (३५) अष्टमेऽन्तिमे च यतिः (गिरि = ८, तुरङ्ग= ७) ननमयययुतेयं मालिनी = …,…, ऽऽऽ,।ऽऽ, ।ऽऽ, राजन्नित्यत्र, यत्र च स्यादित्यत्र च कान्तेइति मूलं।

 (३६) हे नृवर! हे नमिताराते! (नमिता स्ववशीकृता अरातयो येन सः) हे धरणीपते! इति सम्बोधनपदत्रयं। षष्ठे दशमेऽन्तिमे च यतिः(रस = ६, वेद = ४, अश्व = ७)। न स मर स ल गाः = …,॥ऽ, ऽऽऽ, ऽ।ऽ, ॥ऽ।, ऽ, नृवर इत्यत्र सुमुखीति मूलं दशमान्तिममित्र दशमान्तिकमिति क्वचित् पाठः। अर्थस्तुभयत्रैकादश एव। नमिताराते इत्यत्रललितालापे इति मूलम्, तथाधरणीपते इत्यत्रस्फुरत् करकङ्कणे इति मूलम्।



यदा ह्रस्वःपूर्व्वः सुरुचिररुचे षष्ठकपरा-  
स्ततो वर्णाः पञ्च प्रकृति सुकुमारप्ररचिताः।  
त्रयोऽन्येचोपान्त्याबुधगुणिजनैकप्रियसुहृत्  
रसैरीशैर्यस्यां भवति विरतिः सा शिखरिणी॥३७॥

द्वितीयमचलापते! यदि षड़ष्टमं द्वादशं  
चतुर्द्दशमथ श्रुतंगुरुगभीरविद्यानिधे!  
सपञ्चदशमान्त्यजं तदनु यत्रविश्रामको  
गिरीन्द्रफणिभृत्कुलैर्भवति भूप पृथ्वी हि सा॥३८॥

चत्वारः प्राङ्नृवर! गुरवो द्वौदशैकादशौचेत्  
राजन्! वर्णौतदनु कुमुदामोदकृत्। द्वादशान्त्यौ।  
तद्वच्चान्त्योयुगरमहयैर्यत्रच स्याद्विरामः  
मन्दाक्रान्तांप्रवरकवयः सौम्य तां सङ्गिरन्ति॥३९॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (३७) हे सुरुचिररुचे सुरुचिरा रुचिः कान्तिर्यस्य सतत्सम्बोधनं प्रकृतिसुकुमार हे बुधगुणिजनैकप्रियसुहृत् (बुधश्च गुणिजनाश्च तेषामद्वितीयः प्रियसुहृत्) इति सम्बोधनत्रयं। षष्ठेऽन्तिमेच यतिः (रसः = ६, ईशः = ७) रसैरुद्रैश्छिन्नायमनसमला गः शिखरिणी = ।ऽऽ, ऽऽऽ,…,॥ऽ,ऽ॥,।, ऽ सुरुचिररुचे इत्यत्र कलितकमले इति मूलं प्रकृति सुकुमार इत्यत्र प्रकृति सुकुमारेइति मूलं बुधगुणिजनेत्यादौ
सुतनुजघनाभोगसुभगे इति मूलं रीशैरित्यत्र रुद्रैरिति क्वचित् पाठः।

 (३८) अचलापते अचला पृथ्वितस्याः पतिः! तत् सम्बोधनं गभीरविद्यानिधे भूप। इति सम्बोधनत्रयं। अष्टमेऽन्तिमे च यतिः। (गिरीन्द्र= ८, फणिभृत्कुलं =९)। जसौ ज स य ल गः = ।ऽ।,॥ऽ,।ऽ।, ऽऽ।,।ऽऽ, ।ऽ, अचलापते इत्यत्रअलिकुन्तले इति मूलं गभीरविद्यानिधि इत्यत्रगभीरनाभिह्रदे इति मूलं, भूप इत्यत्र सुभ्रइति मूलम्।

 (३९) राजन्, नृवर सौम्य इति सम्बोधनत्रयं, चतुर्थे, दशमे अन्तिमे च यतिः। (युग = ४, रस = ६, हय =७)। म भ न त त



ऊनविंशत्यक्षरावृत्तिः

**आद्याश्चेद्गुरवस्त्रयो नरपते! षष्ठस्तथा चाष्टमः  
सन्येकादशतस्त्रयस्तदनु चेदष्टादशाद्यौपरौ।  
मार्त्तण्डैर्मुनिभिश्च यत्र विरतिः साम्भोधिपृथ्वीपते!  
तद्वृत्तंप्रवदन्ति काव्यरसिका शार्द्दूलविक्रीडितम्॥ ४०॥**

एकविंशत्यक्षरावृत्तिः।

चत्वारो यत्र वर्णाः प्रथमलघवःषष्ठकः सप्तमोऽपि  
द्वौतद्वत् षोड़शाद्यौवररुचिरतनो! षोड़षान्त्यंतथान्त्यौ।  
आस्याभानिर्ज्जितेन्दो! मुनिमुनिमुनिभिर्दृश्यते यद्विरामो  
राजन्! वन्द्यैःकवीन्द्रैः सुचरित! गदिता स्रग्धरेयं प्रसिद्धा॥ ४१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

ग गाः =ऽऽऽ, ऽ॥, …, ऽऽ।,

ऽऽ।

, ऽ, ऽनृवरेत्यत्रमुतनु इति मूलं, राजन्नित्यत्रमुग्धेइति मूलं, कुमुदामोदकृदित्यत्रकुमुदामोदिनीति मूलम्। सौम्ये तत्रतन्वीति मूलम्। द्वादशैकादशौचेदिति क्वचित् पाठः स तु न सम्यक्, द्वादशस्य लघुत्वमत्र, न च गुरूत्वम्।

 (४०) नरपते! माम्भोधिपृथ्वीपते! (ससागरधराधिपते)इति सम्बोधनपदद्वयं। द्वादशेऽन्तिमेच यतिः। मः सजौसततगाः = ऽऽऽ, ॥ऽ, ।ऽ।, ॥ऽ, ऽऽ।, ऽऽ।, ऽ, सन्तीत्य ‘ननु’ इति क्वचित् पाठः। सन्तोधि पृथ्वीपते इत्यतु पूर्णन्दुविम्बानने इति मूलम्।

 (४१) आस्यस्य मुखस्य आभया कान्त्यानिर्जित इन्दुर्येन सः तत्सम्बोधनं; राजन्! सुचरित! इति सम्बोधनपदद्वयं। सप्तमे चतुद्दशेऽन्तिमेच यतिः (मुनिः = ७) म्रभ्रैर्यानां त्रयेण= ऽऽऽ, ऽ।ऽ, ऽ॥,…,। ऽऽ,। ऽ ऽ,। ऽ ऽ, वररुचिर तनो इत्यत्रमृदमदमृदिते इति मूलं,आस्याभानिर्ज्जितेन्दो इत्यत्ररम्भास्तम्भोरुकान्ते इति मूलं। राजन्नित्यत्रबाले इति मूलं सुरुचिरगदितेत्यत्रमुतनुनिगदितेति मूलम्।



अर्द्धसमवृत्तम्।

प्रथमाक्षरमाद्यतृतीययो-  
र्द्रुतविलम्बितकस्य च पादयोः।  
अपि चेन्न तदा पृथिवीपते।  
सुकविभिः कथिता हरिणप्लुता॥४२॥

इति संस्कृत-श्रुतबोधः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (४२) प्रथमार्द्धसमं यस्य तृतीयचरणं भवेत्। द्वितीयं तुर्य्यवत्वृत्तं तदर्द्धसममुच्यते॥ विषमे सगणत्रितयं लगावथ समेनगणो भगणौ च रः। विषमे प्रथम-तृतीयपादयोः, ॥ऽ,॥ऽ, ॥ऽ, ।, ऽ सम =द्वितीय-चतुर्थपादयोः…,ऽ॥, ऽ॥, ऽ।ऽ, पृथिवीपते इत्यत्रकमलेक्षणे इति मूलं। सुकविभिरित्यादौ भवतिसुन्दरि सा हरिणप्लुतेति मूलम्।

 अर्द्धसमवृत्तेषु पुष्पिताग्रा-सुन्दरी-च्छन्दसी बहुधा व्यवह्नियेते, न ज्ञायते कथं तयोर्लक्षणं न कृतम्। पुष्पिताग्रालक्षणं यथा "अयुजि नयुगरेफतोयकारो युजि तु नजौ जरगाश्च पुष्पिताग्रा"॥ अयुजि प्रथम-तृतीय-पादयोः = …, …, ऽ।ऽ, ऽ।ऽ,

युजि =द्वितीय-चतुर्थपादयोः …, ।ऽ।, ।ऽ।, ऽ।ऽ, ऽ, उदाहरणं “अथ परिमलजामवाप्य लक्ष्मीमवयवदीपितमण्डलश्रियस्ताः" भारविः। सुन्दरीलक्षणं"अयुजो र्यदि सौ जगौ युजोः सभराल्गौ। अयुजो प्रथम-तृतीयप्रादयोः=॥ऽ,॥ऽ, ।ऽ।,ऽ, युजोःद्वितीय-चतुर्थ-पादयोः॥ऽ, ऽ॥, ऽ।ऽ, ।ऽ, उदाहरणं "यदवोचदत वीक्ष्यमानिनी परितः स्नेहमयेन चक्षुषा" भारविः।



**परिशिष्टम्।**

**![](../books_images/U-IMG-1735036903Screenshot2023-11-30181708.png)**

एकादशाक्षरावृत्तिः।

 संस्कृतकाव्येषु प्रायएकादशाक्षरवृत्तित आरभ्य समवृत्तान्तगतानां छन्दसां व्यवहारोदृश्यते। एकादशाक्षरपादेषु च छन्दस्मु वक्ष्यमाणानामेव भूयान् व्यवहारः।

 इन्द्रवज्रोपेन्द्रवज्रयोः शुद्धोदाहरणं विरलमेव, तयोरुपजातिस्तु कवीनामतीव हृद्येति प्रतीयते, नास्ति किमपि महाकाव्यं यत्रनैषा दृष्टा भवेत्।

 कुमारसम्भवस्य प्रथमसर्गे, रघुवंशस्य द्वितीयसर्गे, शिशुपालबधनैषधचरितयोस्तृतीये इन्द्रवज्रोपेन्द्र- वज्रयोरुपजातिवृत्तमेवमन्यत्र स्वयमूह्यम्।

 भ्रमरविलसिता (तम्)।

 म, भ, न, गंगाःऽऽऽ, ऽ॥,…, ऽ, ऽ, चतुर्थेऽन्त्येच यतिः। प्रीतैर्यूनां व्यवहिततपना। शिशु। ४।६२।

 शालिनी—

 यत् सावित्रैर्दीपितं भूमिपालैः। उत्तर चरितम्।

दोधकम्—इत्थममुं विलपन्तममुञ्चत्। दीनदयालुतयाऽवनिपालः। नैष ११।४७।

 स्वागता-वृत्तमिदं शिशुपालबधस्य दशमे, किरातार्ज्जुनीयस्य नवमे, नैषधचरितस्य पञ्चमैकविंशयोर्व्यवहृतम्। अन्यत्रापि स्वयमूह्यम्।

 रथोद्धता। इदमपि वृत्तंकविभिर्बहुशः प्रयुक्तं। कुमारसम्भवस्य अष्टमे, रघुवंशस्य दशमैकादशयोः, नैषधचरितस्याष्टादशे, शिशुपालबधस्य चतुर्द्दशे, किरातज्जुर्नीयस्य त्रयोदशोत्तरार्द्धेएतदेववृत्तमन्यत्र स्वयमूह्यम्।



द्वादशाक्षरावृत्तिः।

 तोटकम्— स तथेति विनेतुरुदारमतेः प्रतिगृह्यवचोविससज्जमुनिम्॥ रघु।८।९३

 वैश्वदेवी—

 पद्मव्याकीशं, भास्करं, बालचन्दं, वापी विस्तीर्णं स्वस्तिकं पूर्णकुम्भं॥ मृच्छ॥ इष्टं कृत्वार्थं पत्रिणः शार्ङ्गपाणेः॥ शिशु।१९।११९

 मन्दाकिनी, प्रमुदितवदना, चञ्चलाक्षिका, गौरी वा प्रभा। न,न, र, राः…,…, ऽ।ऽ, ऽ।ऽ, अन्त्येयतिः।

 अतिसुरभि रभाजि पुष्पश्रियाम्। शिशु।५।५७

 व्रजति शुचिपदं त्वयि प्रीतिमान्। किरा।६।२७।

 जलोद्धतगतिः— ज, स, ज, साः-।ऽ।, ॥ऽ,।ऽ।,॥ऽ, षष्ठे अन्त्ये च यतिः।

 समीरशिशिरः शिरःसु वसताम्। शिशु।४।५४।

 सनाकवनितं नितम्बरुचिरम्। किरा।५।२७।

 प्रमिताक्षरा-वृत्तमिदं शिशुपालवधस्य नवमे, किरातार्ज्जुनीयस्य षष्ठे व्यवहृतम्। अन्यत्र स्वयमूह्यम्।

 अपराह्न शीतलतरेण शनैः। शिशु। ९। ४।

 सुकुमारमेकमनुकर्म्मभिदां। किंरा।६। ४०

 द्रुतविलम्बितम्– वृत्तमिदमनुद्धते वाच्ये(Light deseription) शृङ्गा रादौ व्यावह्रियते। शिशुपालवधस्य षष्ठः, नेषधचरितस्य चतुर्थः, रघुवंशस्य नवमः, किरातार्ज्जुनीयस्य चाष्टादशः सर्गः अनेन ग्रथितः उह्यमन्यत्र।

 वंशस्थवृत्तं।—

 अनेन हि शिशुपालबधस्य प्रथमः किरातार्ज्जुनीयस्य प्रथमश्चतुर्थः, अष्टमःचतुर्दशश्चनेषधचरितस्य प्रथमोद्वादशश्च,रघुवंशस्य तृतीयः कुमारसम्भवस्य पञ्चमश्च सर्गः रचितः। इन्द्रवज्रोपेन्द्र-



वज्रयोरिव वंशस्येन्द्र-वंशयोरप्युपजातिर्भवति। तया च शिशुपालवधस्याष्टादशः सर्गोरचितः।अन्यत्राप्यूह्यम्।

 जलधरमाला। मभसमाः ऽऽऽ, ऽII, IIऽ, ऽऽऽ अन्त्येयतिः। दिव्यस्त्रीणांसचरणलाक्षारागाः। रागावते निपतितपुष्पापीड़ा। किरा।५।१६।

 भुजङ्गप्रयातं-धनैर्दुष्कुलीनाः कुलीनाः क्रियन्ते।उद्भट।

त्रयोदशाक्षरावृत्तिः।

 कुटजा, नन्दिनी वा।

 स ज स स गाः॥ऽ,।ऽ।,॥ऽ,॥ऽ, ऽ,षष्ठेअन्त्येच यतिः। कुटजानि वोक्ष्यशिखिभिः शिखरीन्द्रम्। शिशु।५।७३।

 कुटिलगतिः, क्षमा वा।

 न, न, त, त, गाः III, III, ऽऽI, ऽऽI, ऽ, सप्तमे त्रयोदशेच यतिः।

 इह दुरधिगमैःकिञ्चिदेवागमैः सततमसुतरं वर्णयन्त्यन्तरम्। किरा।५।८

 मत्तमयूरवृत्तम्। म, त, य,साः ऽऽऽ, ऽऽI, Iऽऽ, IIऽ चतुर्थे त्रयोदशे च यतिः।

 दृष्ट्वा दृश्यान्यावरणीयानि विधाय। किरा।१८।२८॥ हातातेतिक्रन्दितमाकर्ण्य विषयः।(रघु ९।७५।

 कनकप्रभा वा मञ्जुभाषिणी।

 स, ज,स,रगाः ॥ऽ, IऽI, IIऽ, ऽIऽ, ऽ समयः मवर्त्तत इवै षयत्र मां समनन्दयत् सुमुखिंगौतमार्पितः उत्तरचरितम्।

 यदि शस्त्र मुञ्जित सशस्त्रपाणयः। वेणीसंहारं।

 प्रहर्षिणीवृत्तमिदं ओजोगुणव्यञ्जकवाक्येषु व्यवह्नियते त्वं ब्रह्मा पशुपतिरर्य्यमाविधाता।

 रुचिरा-ज भ स ज गाःIऽI, ऽII, IIऽ, IऽI,ऽ चतुर्थे त्रयोदशे च



यतिः। अनेन शिशुपालबधस्य सप्तदशसर्गोरचितः। अथोच्चलत् कलकल घोषभीषणम्।

चतुर्द्दशाक्षरावृत्तिः।

 वसन्ततिलकं-अनेन वृत्तेन चौरपञ्चाशिका, शिशुपालवधस्य पञ्चमः सर्गः, नैषधचरितस्यैकादशत्रयोदसौ, कुमारसम्भवस्य सप्तदशः ऋतुसंहारस्य तृतीयः सर्गः रचितः।

 पथ्या-स, ज, स, य, लगाःIIऽ, IऽI, IIऽ, Iऽऽ, I, ऽअन्त्येयतिःस्थगयन्त्यमूः शमितचातकार्त्तस्वराः जलदास्तड़ित्तुलितकान्तकार्त्तस्वराः॥ शिशु।४।२४।

 कुटिला-म, भ, न, य, गगाः-ऽऽऽ, ऽII, III , Iऽऽ, ऽ, ऽ दशमे अन्त्ये च यतिः। नीतोच्छ्रायं मुहुरशिशिरश्मेरुस्रैःआनीलाभैर्विरचितपरभागारत्नैः॥किरा।५।३१।

पञ्चदशाक्षरावृत्तिः।

 मालिनी। वृत्तमिदं सहृदयानन्दसम्बर्द्धनं अनेन हि शिशुपालबधस्यैकादशः सर्गारचितः। इदञ्चान्यत्रापि प्रायः सर्गावसानेव्यवहृतमस्ति। उदाहरणन्तु स्वयमृह्यम्।

 पञ्चचामरं-ज, र, ज, र, ज, गाः, IऽI, ऽIऽ, IऽI, ऽIऽ, IऽI, ऽ, अष्टमे अन्त्येच यतिः। जटाकटाह संभ्रमभ्रमन्निलिल्पनिर्झरी विलोलवीचिवल्लरी विराजमानमूर्द्धनि। इदं वृत्तंस्तोत्रादौबहुशोव्यवह्नियते।

सप्तदशक्षरावृत्तिः।

 हरिणी–प्रतनुविरलैः प्रान्तोन्मीलन्मनोहरकुन्तलेः दशनमुकुलेर्सुग्धालोकं शिशुर्दधतीमुखम्। उत्तर चरितम्।

 शिखरिणी-हंसदूतानन्दलहरी प्रभृतयो ग्रन्था वृत्तेनानेन रचिताः। वृत्तमिदं हृदयस्य स्फ़ुरणं द्रवीभावं वा द्योतयति। इयं गेहे लक्ष्मीरिय



ममृतवर्त्तिर्नयनयोरसावस्याः स्पर्शोवपुषि वहलश्चन्दनरसः। उत्तरचरितम्।

 पृथ्वी।वृत्तमिदं भावगाम्भीर्य्यंद्योतयति।

प्रचण्डपरि पिण्डितः स्तिमित वृत्तिरन्तर्मुख। किरातार्ज्जुनीयम्।

 मन्दाक्रान्ता— मेघदूत, पदाङ्कदूतोद्धवदूत प्रभृतयोग्रन्था वृत्तेनानेनरचिताः।

 तीर्थेतोयव्यतिकरभवे जन्हुकन्या सरय्वो। रघु।८।

 वंशपत्रपतितं (ता), भ, र, न, भ, न, ल, गाःऽII, ऽIऽ, III, ऽII, II, I, ऽ

, दशमे, सप्तदशे च यतिः।

 दर्पणनिर्म्मलासुपतिते घनतिमिरमुषि ज्योतिषि रौप्यभित्तिषु पुरः प्रतिफलितमुहुः॥ शिशु ४।५७

 सम्प्रतिलब्धजम्मशनकैः कथमपि लघुनि क्षीणे पयस्युपेयुषिभिदां जलधरपटले ॥ किरा।५।४३।

 अतिशयिनी-स, स, ज, भ, ज, ग, साः, एकादशे, अन्त्येच यतिः।इति धौतपुरन्ध्रिमत्सरान् सरमिमज्जनेन श्रियमाप्तवतोऽतिशायिनी मपमलाङ्गभासः। शिशु।८।७१।

**अष्टादशाक्षरावृत्तिः।**

 महामालिनी, महामालिका तारका, नाराचकं वा न, न, र, र, र, राः III, III, ऽIऽ, ऽIऽ, ऽIऽ, ऽIऽदशमे अन्त्येच यतिः।

 कृत सकल जगद्विरोधोऽवधूतान्धकारोदयः॥ शिशु।११।६७।

 रघुपतिरपि जातवेदोविशुद्धां प्रगृह्य प्रियाम्। रघु।१२।१०४।

ऊनविंशत्यक्षरावृत्तिः।

 शार्द्दुलविक्रीडितम् वृत्तमिदमुद्धतवाच्ये(Grand description) उपयोगमर्हति।    उत्तरचरितादावस्य भूयान् व्यवहारो दृश्यते।तथा च चञ्चत्पञ्चशिखण्डनमसौ मुग्धः प्रगण्डः शिशुः॥ वीरचरितम् उदाहरणान्तराण्यूह्यानि।



मेघविस्फूर्ज्जिताय, म,न,स, र, र, गाः Iऽऽ, ऽऽऽ, III, IIऽ, ऽIऽ, ऽIऽ, ऽ षष्ठे, द्वादशे, ऊनविंशे च यतिः

 श्रिया जुष्टं दिव्यैःसुपटहरवैरन्वितं पुष्पवर्षैः। शिशु।२०।७६।

 सुमधुरा-म, र, भ, न, म, न, गाः ऽऽऽ, ऽIऽ, ऽII, III, ऽऽऽ,III, ऽ, सप्तमे, त्रयोदशे अन्त्येच यतिः।

 वेदार्थान् प्राकृतस्त्वंवदसि न च ते जिह्वा निपतिता॥

मृच्छकटिकम्

विंशत्यक्षरावृत्तिः।

 सुवदना-म, र, भ, य, य, भ, ल,गाः ऽऽऽ, ऽIऽ, ऽII, Iऽऽ, Iऽऽ, ऽII, I, ऽ सप्तमे,अष्टमे अन्त्ये च यतिः।

उत्तुङ्गास्तुङ्गकूलं श्रुतमदसलिलाः प्रस्यन्दिसलिलम्। मुद्राराक्षसम्।

एकविंशत्यक्षरावृत्तिः।

 स्रग्धरा-वृत्तमिदं समुद्धते वाच्येरौद्रे वीरे, भयानके च रसे सम्यगुपयोगमर्हति। यथा उत्कृत्योत्कृत्य गर्भानपि श-कलयतः क्षत्र सन्तानरोषादित्यादि। उदाहरणान्यूह्यानि।

अर्द्धसमवृत्तानि।

 वियोगिनो (सुन्दरी)-वृत्तमिदं करुणरसे सम्यगुपयोगमर्हति। कुमारसम्भवस्य चतुर्थः, रघुवंशस्याष्टमः, शिशुपालबधस्य षोड़शः, किरातार्ज्जुनीयस्य द्वितीयश्च सर्गोऽनेन रचितः।

 औपच्छन्दसकं प्रथम तृतीययोः स,स,ज, ग, गाः IIऽ, IIऽ, IऽI, ऽ, ऽ द्वितीय चतुर्थयोः स, भ, र, याः IIऽ, ऽII, ऽIऽ, Iऽऽवृत्तमिदं वीररसे उपयोगमर्हति-चमरान् परितः प्रवर्त्तिताश्वःक्वचिदाकर्ण निकृष्ट भल्लवर्षी। नृपतीनिवतान् वियोज्य सद्यः सितवालव्यजनैर्जगामशान्तिम्। र।९।६६।

 तिमिरं निर्ज्जितवत्यथप्रकाशे। शिशु।२०।४१।



मालमारिणो—प्रथमतृतीययाः स, स, ज ग, गाः,॥ऽ॥ऽ,।ऽ।, ऽ, ऽ, द्वितीय, चतुर्थयोः स, भ, र, याः ॥ऽ, ऽ॥,ऽ।ऽ,।ऽऽ

 इयमस्मदुपाश्रयेकचित्ता मनसा प्रेमनिवद्धमत्सरेण।

 नियतं कुपितातिवल्लभत्वात् स्वयमुत्प्रक्ष्यममापराधलेशम् ॥

वेणीसंहारम्

 गाथाः— गाथाछन्दसां न किमपि लक्षणं विद्यते उदाहरणतो लक्षणानि ज्ञेयानि। अमोवेदिं परितः क्लृप्तधिष्ण्याःममिद्वन्तः प्रान्तसंस्तीर्णदर्भाः। अपघ्नन्तो दुरितंहव्यगन्धैर्वैतानास्त्वां वह्णयः पावयन्तु॥गाथाच्छन्दसां महाभारतेपुराणेषु च भूयान् व्यवहारो दृश्यते। इति



**समाप्तोऽयं ग्रन्थः।  
ग्रन्थस्यास्य प्रथमं संस्करणं १९३९वैक्रमाब्देजातम्।**

**\_\_\_\_\_\_\_\_**



![](include/loader.gif) **Please Wait....**

**End Of Book**

\]
