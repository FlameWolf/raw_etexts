+++
TITLE = "आत्मस्वरूपम्"
AUTHOR = "मुत्तुकृष्णशास्त्रि"
DOMAIN = "लेखाः"
SUB-DOMAIN = "मीमांसादर्शनम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2556"
url = "https://www.ebharatisampat.in/readbook3.php?bookid=MjM2MDM2NTkzNjYzNTQy&pageno=MjI0MjQyNjk5NTk="
title = "आत्मस्वरूपम्"

+++
[[आत्मस्वरूपम्	Source: [EB](https://www.ebharatisampat.in/readbook3.php?bookid=MjM2MDM2NTkzNjYzNTQy&pageno=MjI0MjQyNjk5NTk=)]]

\[













   ॥ आत्मस्वरूपम्‌ ॥  
     1. मुत्तुकृष्णशास्त्री  
Sri N.S.R. अद्य शास्त्रिपादाः मीमांसाशास्त्रसंमतम्‌ आत्मे स्वरूपमधिकृत्य चर्चां कुर्वन्तु इति पार्थये।  
 Sri R.M. श्रीगुरुभ्यो नमः।  
   
 शुण्डादण्डे मोदकान्‌ धारयन्तं  
 कर्णोत्तालैः षट्पदान्‌ वरयन्तम्‌।  
 नेत्रोपान्तैः सज्जनान्‌ तारयन्तं  
 वन्दे विघ्नान्नाशयन्तं गणेशम्‌॥

 यस्याहुरागमविदः परिपूर्णशक्तेः  
 अशे कियत्यपि निविष्टममुं प्रपञ्चम्‌।  
 तस्मै तमालरुचिभासुरकन्छराय  
 नारयणीसहुचराय मः शिवाय॥

 भवकोदण्डदलनं भवबन्धविमोचनम्‌।  
 दशकण्डरिपुं वन्दे दशस्यन्दननन्दनम्‌॥  
 नास्तिक्यस्य निरासाय शबरस्वामिना कृतः।  
 आत्मस्वरूपनिष्कर्षः तं व्यक्तिकर्तुमुसृहे॥

प्रश्नः-- भोः शास्त्रिवर्थाः। लक्षणप्रमाणादिभिः धर्मस्वरूपं बहुधा निरूपयितुं प्रवृत्ते अस्मिन्‌ मुहति मीमांसाशास्त्रे वेदान्तदर्शनप्रसिद्धस्य आत्मस्वरूपस्य निरूपणे का प्रसक्तिः?  
समाः-- पूर्वमीमांसाशास्त्रे प्रथमाध्यायप्रथमपादे तर्क पाद इति प्रसिद्धे भगवता भाष्यकारेण नास्तिक्य वादनिरासाय वेदप्रामाण्यसिद्ध्यर्थं च आत्मस्वरूपं व्यवस्थापितम्‌। श्लोकवार्तिकशास्त्रदीपिकादिषु चेदं विवृतम्‌। सर्वमिदमाकलय्य, यथाप्रज्ञमत्र वक्तुं उपक्रम्यते।  
 प्रथमाध्यायस्या प्रथमपादे \`तस्य निमित्तपरीष्टिः' \`सत्संप्रयोगे पुरुषस्य बुद्धिजन्म तत्प्रत्यक्षं अनिमित्तं विद्यमानोपलंभनत्वात्‌, \`औत्पत्तिकस्तु शब्दस्यार्थेन संबन्धः तस्य ज्ञानमुपदेशः अव्यतिरेकश्चार्थेऽनुपलब्धे तत्प्रमाणं बादरायणस्यनिपेक्षत्वात्‌' इति सूत्रत्रयं स्वमतेन व्याख्याय भगवान्‌ भाष्यकारः, "वृत्तिकारस्तु (उपवर्षः) अन्यथेमं ग्रन्थं वर्णयाञ्चकार, इत्यादिना वृत्तिकारपक्षमपि प्रादर्शयत्‌। एतस्य सूत्रत्रयस्यापि प्रकारद्वयेनापि अर्थः तत्र प्रतिपाद्यते। तत्र \`अनिमित्त विद्यमानोपलंभनत्वात्‌' इति चतुर्थसूत्रान्तिमन्नागः \`स एष यज्ञायुधीयजमानः अञ्जसा स्वर्गं लोकं याति' इत्यादिप्रत्यक्षविरुद्धार्थबोधकवाक्यानां प्रामाण्याक्षेपकपरतया व्याख्यातः वृत्तिकारमतैः। भाष्यकाररीत्या एतत्तयस्याप्यर्थः प्रकारान्तषेण उपपादितः। तस्य इदानीमवसरः नास्ति। वृत्तिकारमते एव आत्मस्वरूपनिरूपणस्य प्रसक्तिः। अतः तदेव विव्रियते। वृत्तिकारमते, \`तस्य निमित्तपरीष्टिः' इति सूत्रे, न इत्यधाय्हृत्य, तस्य न निमित्तपरीष्टिः इति व्याख्या कृता। तस्य अयमर्थः - निमित्तस्य - छर्मनिमित्तस्य, परीष्टिः - परीक्षा न कर्तव्या। कुतः' धर्मस्य प्रमाणस्य इतरेषां वा प्रमाणानां लोकप्रसिद्धत्वात्‌, इत्युक्त्वा, सर्वेषामपि प्रमाणानां तत्र लक्षणमभिहितम्‌। प्रत्यक्षस्य अनुमानस्य उपमानस्य अर्थापत्तेः शब्दस्य अभावस्य इति षण्णामपि प्रमाणानां वृत्तिकाररीत्या लक्षणम्‌ उक्तम्। अन्ते सर्वाणि प्रमाणानि सन्तु प्रमाणानि। वैदिकस्तु शब्दो न प्रमाणम्‌' इत्येवंरीत्या, वैदिकशब्दस्य अप्रामाण्यनिरूपणार्थम्‌ इमं सूत्रभागं व्याचक्षते वृत्तिकाराः। अनिमित्तं विद्यमानोपलंभवत्वात्‌। वैदिकशब्दस्तु धर्मे न प्रमाणम्‌। अनिमित्तम्‌' इत्यस्य धर्मे अप्रमाणम्‌ इत्यर्थः। कुतः; इति चेत्‌; विद्यमानोपलंभनत्वात्‌, इत्यस्य उपलब्धियोग्यर्थस्य अनुपलंभात्‌ इत्येकोऽर्थः। विरुद्धार्थप्रतिपादकत्वात्‌ इत्यपरोऽर्थः इत्यर्थद्वयमुक्त्वा, तत्र विरुद्धार्थप्रतिपादकत्वे उदाहरणतया इदं वाक्यं तत्र दृश्यते \`स एष यज्ञायुधी यजमानः अञ्जसास्वर्गं लोकं याति' इति। वृत्तिकारमते अस्य वाक्यस्य अप्रमाण्येसिद्धे, एतद्दृष्टन्तेन इतरेषामपि वेदवाक्यानाम्‌ अप्रामाण्यसाधनं सुकरम्‌ इत्याक्षेप्रुरभिमानः। औत्पत्तिकस्तु' इति सिद्धान्तसूत्रेयण वेदे अप्रमाण्यकारणीभूतकारणदोषादीनामभावात्‌ ज्ञानानां स्वतस्सिद्धं प्रामाण्यम्‌ अनपोदितं भवतीति निर्णीतम्‌।  
 अप्रामाण्यकारणं द्वेधा निभक्तं, कारणदोषाद्वा बाधकज्ञानाद्वा इति। सूत्रे तु तृतीयमपि प्रयुक्तम्‌। अनुपलब्धेऽर्थे --- अज्ञातत्वमपि प्रामाण्ये हेतुः ज्ञातत्वे अप्रमाण्यमेव। अनुवादत्वादप्रामाण्यम्‌। तथाच \`अव्यतिरेक' इत्यनेन - अबाधः, अर्थेऽनुपलब्धे इत्यनेन अज्ञातत्वम्‌ इति युक्तम्‌। तादृशदोषत्रयस्यापि अत्राभावात्‌ स्वतस्सिद्धं प्रामाण्यमनपोदितं भवति निर्धारितम्‌। इति। अत्र एतद्वाक्योदाहरणे इदं बीजम्‌। आत्म नाम देह एव इति। तत्‌ कथं ज्ञायत इति चेत्‌? तत्र कारणानिअनन्तरं वक्ष्यति। मद्ये काचिदाशङ्का भवति। अस्य वाक्यस्य अप्रमाण्यं चेत्‌; इतरेषामपि वेदवाक्यानामप्रामाण्यं सेत्स्यति, इत्यभिमान इत्युक्तं किल। अस्य वाक्यस्य समाधानार्थमिदानीं प्रवर्तते। अस्य वाक्यस्य महता आडंबरेण समाधानमेव न क्तव्यम्‌। कुत इति चेत्‌; इदं वाक्यमर्थवादवाक्यम्‌। अर्थवादत्वादेव स्वार्थे प्रामाण्यं नास्तीति झटिति निराकरणंसुकरम्‌। किमर्थमेतावता इतिचेत्‌? तत्रोच्यतदे। अत्र यद्यपि यज्ञायुधवाक्यस्य अर्थवादत्वात्‌ न तत्सादृश्येन विधिवाक्यानां अप्रामाण्यं सिध्यतीति पूर्वपक्षनिराकरणं सुकरमेव। अथापि ना स्तिक्यनिराकरणपूर्वकं वेदप्रामाण्यं स्थापनीयं इत्याशयेन आत्मस्वरूपनिरूपणे प्रवृत्ता भाव्यकारः इति विज्ञायते। उक्तं च वार्तिके
--  
 \`इत्याहु नास्तिक्यनिराकरिष्णुः  
 आत्मास्तितां भाष्यकृदत्र युक्त्या' इति।  
 \`तस्माद्वेदप्रमाणार्थं आत्मात्र प्रतिपाद्यते।  
 यद्यपि प्रकृतं वाक्यं व्याख्यायेतार्थवादतः॥ इति च।  
वेदाप्रामाण्यनिरूपणाय \`स एष यज्ञायुधी' इति वाक्यं उदाहरतां पूर्वपक्षिणामयमाशयः--अस्मिन्‌ वाक्ये, एषः, यज्ञायुधी, यजमानः' इति पदत्रयेण शरीरमेव निर्देश्यते। \`एष' इति शब्देन परोवर्तिनः शरीरस्यैव ग्रहणं उचितम्‌। यज्ञायुधी इत्यनेनापि यज्ञपात्रसंयुत्तं, शरीरमुच्यते। न तु स्वस्वामिभावसंबन्धमाश्रित्य शरीरातिरिक्तत्वेन संमतः यज्ञपात्रस्वामी कश्चित्‌। कुत इति चेत्‌? \`आहिताग्निं अग्निभिर्दहन्ति यज्ञप्त्रैश्च' इति आहिताग्नेरन्त्यकर्मणि \`दक्षिणहस्ते जुहूं आसादयति' इत्यादिना यज्ञपात्राणां आहिताग्निशरीरे स्थापनात्मकं चयनं विधाय तच्छेषतया प्रवृत्ते (स एष यज्ञायुधी) इति वाक्ये यज्ञपात्रसंयोग स्यैव प्रतीतेः। आत्मनः यज्ञपात्रस्वामित्वस्य पूर्वमपि सत्त्वेन अत्र निर्देशस्य निष्प्रयोजनत्वाच्च। यजमानशब्दश्च यागकर्तारमाचष्टे। वियुत्वेन अभिमतस्यात्मनः कर्तृत्वासंभवात्‌ देह एव यजमान इति वक्तुमुचितम्‌। शरीरस्य च दाहात्‌ \`स्वर्गं लोकं यातीति विरुद्धार्थबोधकमेवेदं वाक्यम्‌। अतः अप्रमाणमिति। अतः अनेन शरीरात्मवादः शरीरातिरिक्तस्य वियोरात्मनः कर्तृत्वासंन्नवश्च उपक्षिप्तो भवति। तदुभयनिराकरणाय सूत्रानुक्तमप्यात्मस्वरूपं युक्तिभिः स्थापयामास भाष्यकारः।

प्रश्नः-- संभवदाक्षेपनिराकरणपूर्वकं शरीरातरिक्तात्मसद्भावे वैशेषिकाभिमतानुमानप्रयोगमुपपाद्य, तस्यानुमानस्य अत्र प्रदर्शने को हेतः? इति कृपया विशदयन्तु।  
समाः-- तत्रादौ वैशेषिकमतानुसारेम देहातिरिक्तात्मानं प्रसाध्य, नत्र विज्ञानात्मवाद्युक्तद्षणानि प्रदर्श्य, अन्ते दृढतमया मुक्त्या शरीरात्मवादं विज्ञानात्मवादंच निराचकार भाष्यकारो भगवात्‌। सांख्याभिमतम् आत्मनः अकर्तृत्वं वेदान्त्यभिमतमात्मनः कर्तृत्वयोकृत्वोभयराहित्यं च निरस्य आत्मनः कर्तृत्वं भोक्तृत्वं इत्युत्रयं समर्थयामास। तत्रादौ वैशेषिकरीत्या अनुमानप्रयोगः-- ननु वैशेषिकानुमानप्रयोगस्य अत्र को हेतुः? यदि भाष्यकाराणां तत्र संमतिः, तर्हि वैशेषिकैरेव इदं निर्णीतम्‌ इति एतावतैवालम्‌। यदि तत्र असंमतिः, तर्हि तस्य अत्र निर्देशः नातीवोचितः। किमर्थं तस्य अत्र निर्देशः इतिचेत्‌? अस्यायमभिप्रायो वर्णितः वार्तिकादिषु। यदि वैशेषिक्तमनमनुक्त्वा, भाष्यकारः स्वीयम्‌ अनुमानमेव प्रदर्शयति, तदानीं शिष्याणां वैशेषिकानुमानमपि साधु, भाष्यकारानुमानमपि साधु, इति कदाचित्‌ बुद्धिः स्यात्‌। तन्माभूत्‌, वैशेषिकानुमानं नातीव सङ्गतम्‌ इति द्रढथितुमेव प्रथमतः तदियमनुमानं प्रदर्श्य, तत्र दोषानुद्भाव्य, तदुभयमतनिराकरणायभाष्यकारः स्वयं स्वीयं अनुमानं प्रदर्शयति, इति तत्रवैशेषिकानुमानप्रयोग इदानीमुच्यते। प्राणापानादिचेष्टाहेतुभूतः प्रयत्नः सुखदुःखादयश्च न शरीरधर्माः अयावद्द्रव्यभावित्वात्‌ व्यतिरेकेण रूपवत्‌। रूपादीनां यावच्छरीरं उपलाभात्‌ ते शरीरधर्माः। प्राणनसुखदुःखादीनां सत्यपि शरीरे मरणानन्तरं अनुपलम्भात्‌ न शरीरधर्माः।  
 न च कार्श्यादीनां शरीरधर्मत्वेऽपि अयाव च्छरीरभावित्वात्‌ हेतुरयमनैकान्तिक इति वाच्यम्‌। यावच्छरीरभाविन एव सत्तः कार्श्यादेः स्थौल्या द्युत्तरावस्थया नाशात्‌।  
 न च प्राणनसुखादीनामपि मृत्युना नाशात्‌ शरीरधर्मत्वमेव कार्श्यदिवदास्तां इति शङ्क्यम्‌। प्राणनसुखादीनां कार्श्यवैलक्षण्यात्‌। कथमिति चेत्त? द्रव्यगतविशेषगुणस्य द्रव्यनाशात्‌ विरुद्धगुणान्तरोत्पत्त्या वा नाश इष्यते शास्त्रकारैः। प्राणन सुखादिनाशे उक्तहेतुद्वयस्याप्यदर्शनात्‌ कार्श्यादिषु विरुद्धस्थौल्याद्यवस्थान्तरोत्पत्तिदर्शनाञ न कार्श्यादितुल्यता प्राणनसुखादीनाम्‌। मृत्वुस्तु न स्थौल्यादिवत्‌ शरीरधर्मः  
2. एवं मुखादयः न शरीरधर्माः परपरत्यक्षाविषयत्वात् व्यतिरेकेण रूपावत्‌। एते परप्रत्यक्षस्यापि विषयो भवति तदेव शरीरधर्मो भवितुमर्हति। रूपादिकं परप्रत्यक्षस्यापि विषयो भवति। शरीरधर्मत्वमपि तत्र वर्तते। अनेन हेतुद्वयेन यत्नसुखादीनां शरीरधर्मत्वेनिरस्ते गुणत्वेन किञ्चिदाश्रितत्वे वक्तव्ये, तदाश्रयत्वेन शरीरादन्य आत्मासिद्ध्यति इति।  
3. किञ्च, देहात्मवादिभिः भूतचतुष्टयमेलनेन देहे चैतन्योत्पत्त्या तस्यैव कर्तृत्वमित्यास्थीयते। तदपि न युज्यते। सर्वे एव विशेषगुणाः कारणगताएव कार्यद्रव्यगुणतां भजन्ते इति स्थितिः शरीरेकारणभूते पार्थिवपरमागुषु चैतन्यादर्शनात्‌ कार्ये शरीरे कथं चैतन्योत्पत्तिः? अतः शरीरातिरिक्तः अन्यश्चेतन आत्मा भवितु मर्हति इति। अत्र सौगतानामाक्षेपः।  
 अत्र सौगतः वैशेषिकमाक्षिप्य स्वमतमुपपादयन्ति। ज्ञानसुत्वादीनां गुणत्वे सिद्धे तदाश्रयत्वेन आत्मा गुणी कल्प्येत। तेषां गुणत्वमेव नास्माभिरङ्गीक्रियते। ज्ञानं सुखादयः सर्वेऽपि स्वतन्त्राः पदार्थः। अन्यस्य आश्रयस्य अनुपलम्भावत्‌। तस्मात्‌ ज्ञानमेव ज्ञातृ, न ज्ञानातिरिक्तः कश्चित्‌ ज्ञाता।  
 ननु ज्ञानस्य क्षणिकत्वाभ्युपगमात्‌ पूर्वेद्युः दष्टे अद्य स्मरणं कथं स्यात्‌? द्रष्टुः नष्टत्वात्‌ स्मर्तुश्च तत अन्यत्वात्‌। न ह्यन्यदृष्टे अन्यस्य स्मरणं संभवति, अतिप्रसङ्गात्‌, इति चेन्नायं दोषः। समाने सन्ताने एकेन दृष्टस्य अन्येन स्मरणं नानुपपन्नम्। दृष्टत्वात्‌। सन्तानभेदे तु स्मरणं अनुपपन्नमेव। अदृष्टत्वात्‌। सन्तानो नाम भावानां हेतुफलभावेन प्रवाहः इति तेषामभ्युपगमः। न ह्युपलब्धुः स्मर्तुस्त एकत्वं क्वचिदपि दृष्टम्। स्थिरस्य पुरुषस्य क्वचिदप्यनुपलब्धत्वात्‌ इति।  
प्रश्नः--एतावता भवद्भिः वैशेषिकानुमानमुपन्यस्तम्‌। इतः भाष्यकारोक्तं शरीरातिरिक्तात्मसाधकमनुमानमुपवर्ण्य तस्य पूर्वोक्तानुमानापेक्षया वैलक्षण्यं कीदृशं इति प्रदर्शयन्तु।  
 अथ बाष्यकारसिद्धान्त उच्यते।  
 प्रत्यभिज्ञायते कर्ता यः पूर्वोपरकालयोः।  
यः पूर्वापरकालयोः कर्ता प्रत्यभिज्ञायते, तस्य स्थास्नोः आत्मनः क्षणभंगुरात् विज्ञानात्‌ भेदः स्फुरः इत्यन्वयः।  
 तस्य स्थास्नोः स्फुटो भेदो विज्ञानात्‌ क्षणभङ्गुरात्‌ \`योऽहं पूर्वमद्राक्षं स एवाहमद्यानुपश्यामि' इत्यात्मविषयिणी प्रत्यभिज्ञा जायते। न चेयं प्रत्यभिज्ञा ज्ञातुरेकत्वमन्तरा उपपद्यते। विज्ञानस्य क्षणिकत्वात्‌ न पूर्वोत्तरकालावस्थायित्वं तस्य युज्यते। अतः विज्ञानादन्यः स्थिरो ज्ञाता सिद्ध्यति। आत्मभिन्नविषयं प्रत्यभिज्ञानं तु कथञ्चित्‌ सन्तानैकत्वमाश्रित्य उपपद्येनापि। बौद्धैः अयं घरः अयं पट इत्यादिज्ञानं प्रथमतः जायते। अनन्तरं स एव घरः स एव परः इति प्रत्यभिज्ञाजायते। तत्र सन्ताने एकस्मिन्‌ सन्ताने एकेन ज्ञाते, अन्येन स्मरणं भवतीति निर्वाहः क्रियते। तदन्यविषयं भवितुमर्हति। आत्मविषन्ये तादृशनिर्वाहो नयुक्तः नात्मविषयं प्रत्यभिज्ञानम्‌।  
 अपि च ज्ञानसन्तानः इत्ययमेव न युक्तः। सन्तानो नाम किं ज्ञानवयतिरिक्तः स्थायी अभ्युपगम्यते? उत अव्यतिरिक्तः? आद्ये सर्वं क्षणि कमिति सिद्धान्तहानिः। द्वितीये, सन्तानस्यापि क्षणिकत्वात्‌ युक्त्या देहात्मवादोऽपि निरस्तो वेदितव्यः। जजस्य देहस्य ज्ञातुत्वस्यैव असंभवात्‌।  
 किञ्च, पाञ्चभौतिके शरीरे पञ्चानामपि भूतानां चेतयितृत्वम्‌, उत एकस्य। इदानीं पञ्चानामपि भूतानां चेतयितृत्वात्‌ इत्युच्यते। पूर्वं भूतचतुष्टयोत्पन्नं शरीरमित्युक्तम्‌। तत्‌ तन्मतानुसारेण। इदं तु अस्मन्यतानुसारेण। चेतयितृत्वम्‌ एकस्य? उत पञ्चानामपि भूतानाम्‌? पञ्चानामपीति चेत्‌; सर्वेषां समत्वात्‌ परस्परम्‌ असंबन्धः स्यात्‌। यदि सर्वेषामपि चेतयितृत्वं, सर्वेषामपि प्राधान्यात्‌ प्रधानगुणभावः नैव संभवेत्‌। तस्मात् असंबन्धः स्यात्‌। यदि एकस्य, तर्हि, इतरेषामङ्गत्वानुपपत्तिः। सांख्यादिभिः शरीरसय आत्मत्वं बहुधा निराकृतम्‌। शरीरात्मवादिनिराकरणार्थं सांख्यपक्षोऽपि अत्र स्वीक्रियते। तदृवया, (शरीरं नात्मा अशुद्धत्वात्‌) अशुद्धत्वं च त्रिगुणात्मकत्वं, बीभत्सानिमित्तत्वं वा स्थानात्‌ बीजावष्टंभात्‌, निष्पन्दात्‌ निधनात्‌ अपि कायमादेशीकृत्वा पण्डिताः श्वसितुं ब्रूयुः।  
 शरीरं नात्मा, किन्तु आत्मार्थं सङ्घातरूपत्वात् सन्निवेशरूपत्वात्‌ शय्यादिवत्‌। शरीरं नात्मा शरीरत्वात्‌ मृतशरीरवत्‌। शरीरं नात्मा भूतत्वात्‌ बाह्यभूतवत्‌ इति।  
 ननु अहंप्रत्ययगोचरः स्थिरो ज्ञाता आत्मा इत्युक्तमयुक्तम्‌, कृशोऽहं स्थूलोऽहं गच्छामि इति प्रतीतिवशात्‌ देहोऽपि अहंप्रत्ययविषय त्यवगमात्‌ इति चेन्न। अहं प्रत्यस्य ज्ञातृ विषयत्वं स्वभावः न च देहस्य ज्ञातृत्वं इत्युपपादितम्‌। कृशोऽहं इत्यादिप्रत्यस्तु भ्रमः, देहात्मनोः अत्यन्तसाहचर्यात्‌ देहणतं कार्श्यादिकं आत्मनि अध्यस्यते अविवेकिभिः अत एव विवेकिनः मम इदं शरीरं स्थूलं कृशं इत्यादि व्यवहरन्ति।  
 ननु उभयथापि व्यवहारो दृश्यते। अहं स्थूलः अहं कृश इत्यपि व्यवहारो दृश्यते। एवं सति देहात्मनोः भेदः परमार्थः, अभेदो भ्रान्त इत्यत्र किं मूलम्‌? देहस्य ज्ञातृत्वाभावात्‌ ज्ञातृगोचराहंप्रत्यय विषयत्वासंभव एव। सर्वथा देहस्य, क्षणिकविज्ञानस्य च आत्मत्वं न संभवतीति सिद्धम्‌।

प्रश्नः-- विभोः आत्मनः नित्यत्वकरतृत्वभोक्तृत्वनानात्वादिकं कथमुपपद्यते? इति निरपयन्तु।  
समाः-- विभोरात्मनः कर्तृत्वभोक्तृत्वे न संभवेतां इति वादिनां आक्षेपः परिह्रियते। विभोः कर्तृत्वं संभवेत्‌ इत्यनुपदमेव निरूपयिष्यते। अधुना नित्यस्य आत्मनः कर्तृत्वे वा भोक्तृत्वे वा विकारस्य आवश्यकत्वात्‌ विकारवतश्च अनित्यत्वात्‌ नित्यत्वहानिरिति शङ्का परिह्रियते। आत्मनि क्रियावस्थायां फलानुभववेलायां च यः कोऽपि विकारः स्यालाम। न एतेन आत्मा आत्मा अनित्यो भवेत्‌। स्वरूपोच्छदो हि अनित्यत्वम्‌। न हि विकारमात्रेण आत्मनः स्वरूपोच्छेदः विकारानन्तरमपि आत्मनः बालयुवादिवत्‌ स एवेति प्रत्यभिज्ञानात्‌। क्रियातः पूर्वकालीनावस्थातः क्रियाकाले अवस्थान्तरं स्यात्‌। अवस्थायाः उत्पत्त्या उच्छेदेन वा न अवस्थावतः उत्पत्त्युच्छेदौ भवतः। अतः आत्मनः कर्तृत्वाङ्गीकारे न काप्यनुपपत्तिः।  
 ननु आत्मा वियुः वियुत्वं च सर्वदेश व्यापत्वं, तेन वियुज्यमानसंयुज्यमानदेशासंत्रवेन स्पन्दात्मिका क्रिया कथमात्मनि संभवेत्‌ इति चेत्‌; शृणु। न हि काणआदादिवत्‌ स्पन्दात्मि कामेव क्रियामभ्युपगच्छामः छात्वर्थमात्रं क्रिया इति स्वीक्रियते। याग-ज्ञान-प्रयत्नसङ्कल्पादि धात्वर्थरूपक्रियासु वियोरपि कर्तृत्वं न अनुपपन्नम्‌। स्पन्दात्मकक्रियास्वपि प्रयोजककर्तुत्वं अस्य संभवति। न हि सर्वत्र एकरसं कर्तृत्वं, क्वचित्‌ साक्षात्‌ क्वचित्‌ परंपरयाच कर्तृत्वं दृश्यते।  
तद्यव्या - चलनेनह्यसिंयोद्धा प्रयुङ्क्ते छेदनं प्रति। सेनापतिस्तु वाचैव भृत्यानां विनियोजकः। राजासन्निधिमात्रेण विनियुङ्क्ते कदाचन। तस्मादचलितोऽपिस्यात्‌ चलने कर्तृतात्मनः। इति श्लोकवार्तिकम्‌। छेदनं प्रति योद्धुः कर्तृत्वं चलनेनैव भवति। सेनापतेस्तु भृत्यविनियोजने कर्तृत्वं राज्ञ एव। राज्ञः आज्ञायां कर्तृत्वं केवलं सन्निधिमात्रेण। तस्मात्‌ वियोरप्यात्मनः अचलतोऽपि कर्तृत्वं संभवत्येव। तस्मात्‌ (वियोरपि) कर्तृत्वं नास्तीति न रमणीयम्‌। युज्यत एवं वियोः कर्तृत्वम्‌। अथ पूर्वपक्षिणा प्रत्यवस्थापितस्य \`स एष यज्ञायुधि वाक्यस्य कथमर्थः? स एष यज्ञायुधी यजमानः अञ्जसा स्वर्गं लोकमेति। इत्यत्र यजमानशब्दः यागकर्तुः आत्मन एव वचकः। स्वर्गलोकगन्ता च आत्मैव। \`एष' इति \`यज्ञायुधी' इति पदद्वयं शरीरवाचकम्‌। शरीरात्मनोः अत्यन्तसाहचर्यात्‌ शरीरगतं एतच्छब्दबोध्यप्रत्यक्षत्वं यज्ञायुधित्वं च आत्मनि अध्यस्यते इति वा, आत्मगतयागकर्तृत्वं स्वर्गलोकगन्तृत्वं च शरीरे अध्यस्यते इति वा अभ्युपेत्य, प्रव्यक्षविरोधः परिहरणीयः। तस्मात्‌ अर्थवादत्वेऽप्यस्य प्रत्यक्षविरोधः एवंरीत्या परिहर्तुं शक्यते। एतदवलम्ब्य, इतरेषां वैदिकवाक्यानाम्‌ अर्थानां साधयितुं सर्वात्मनान शक्यते।

 आत्मनः अहंप्रत्ययवेद्यत्वे आक्षेपपरिहारौ  
इदानीं योऽहमद्राक्षं, स एव इदानीं पश्यामि' इत्यादिप्रत्यभिज्ञावशात्‌ ज्ञातुः एकत्वं मुक्तम्‌। अहंप्रत्ययवेद्यत्वं च ज्ञातुः प्रदर्शितम्‌। अहंप्रत्ययवेद्यत्वे ज्ञानकरतृत्वकर्मत्वयोः एकत्र वक्तव्यत्वात्‌ \`परसमवेतक्रियाजन्य फलशालित्वं कर्मत्वम्‌' इति कर्मत्वलक्षणस्य आत्मनि अभावात्‌, तत्र कर्मत्वं तत्प्रयुक्ता द्वितीयाविभक्तिश्च न स्यात्‌ इति वाच्यम्‌। आत्मनि कर्मत्वे सति द्वितीया प्रयोगः युज्यत। आत्मनि कर्मत्वमेव नास्ति। \`अहम्‌ आत्मानं वेद्व्यि' इति कथं प्रयोग इति चेत्‌? शब्दसाधुत्वलस्य प्रामाणिकप्रयोगनिर्णेयत्वात्‌। अस्ति च आत्मनः स्वकर्तृकायामेव ज्ञानक्रियायां कर्मत्वेनव्यवहारो लोके वेदे च। प्रयोगानुसारेम लक्षणपरष्कारः करणीयः न तु लक्षणं परिष्कृत्य, तदनुसारेण प्रयोगः अन्यथाकर्तुं शक्यते। लोके आत्मनि कर्मत्वं कर्तृत्वमुभयमपि स्वीक्रियते वेदेऽप स्वीक्रियते। तस्मात्‌ तदालोचनीयेन (नेन) लक्षणस्य परिष्कारः यथाकथञ्जित्‌ कर्तव्यः इति एतेषामभिप्रायः। कुत्र वर्तते तादृशः प्रयोग इति चेत्‌; लोके तावत्‌ भाष्ये स्वसंवेद्यः स भवति, इति कर्मवाचिकृत्यप्रत्ययप्रयोगो दृश्यते। वेदे च ' आत्मानं वेद' \`आत्मा ज्ञातव्यः' श्रोतवलयो मन्तव्यो निदिध्यासितव्यः' इत्यादिकं दृस्यते इति प्रयोग उपलभ्यते। तस्मात्‌ चलति गच्छत्योः चलनरूपार्थे समानेऽपि, चरतिरकर्मकः, गच्छतिस्सकर्मकः प्रयोगानुसारेण यथा निर्णीयते, एवंज्ञानकर्तुः कर्मत्वं गमनकर्तुः अकर्मत्वं च प्रयोगवशादभ्युपेयम्।  
 \`ग्रामं गच्छति' इत्येव प्रयोगः, न तु देवदत्तो ग्रामं गच्छतीतिवत्‌ ग्‌रामः ग्रामं गच्छतीति प्रयोगः (न दृश्यते। आत्मा आत्मानं वेत्तीति प्रयोगो दृश्यते। तस्मात्‌ तत्र तथा अत्र एवमित्येव निर्णयः कार्यः। न तु सर्वत्र एकरूपेण। अयमेकः परिहारः प्रयोगानुसारेण लक्षणमन्यताकरणीयमित्येकः परिहारः। अन्योऽपि परिहारः उच्यते शास्त्रकारैः। आत्मनः अंशद्वयमङ्गीक्रियते - जडत्वं चित्त्वम्‌ इत्यंशद्वयमङ्गक्रियते। तत्र चिदंशेन कर्तृत्वं, जडांशेन कर्मत्वम्‌' इत्यङ्गीकारे न कोऽपि दोषः। अयं च पक्षः अन्ते प्रदर्शयिष्यते।

आत्मनो विभुत्वनानात्वे।

 एवं युक्तिभिः शरीरक्षणिकविज्ञानातिरिक्तात्मास्तित्वे साधिते आस्तिकान्‌ प्रति श्रुत्यवष्टंभेनयुक्तिभिश्च आत्मनः विभुत्वनानात्वादिकं प्रसाध्यते।  
 आत्मनः अणुत्वे, युगपत्‌ शिरः पादयोः वेदनानुपपत्तिः। मध्यमपरिमाणत्वे सावयवत्वेन अनित्यत्वं स्यात्‌ इत्यतः विभुत्वमेवास्थेयम्‌ इत्यादियुक्तिभिः। \`नित्यं विभुं सर्वगतं सुसूक्ष्मम्‌, अनन्तमपरम्' इत्यादिश्रुतिभिश्च आत्मा वभुरिति निर्णीयते।  
 एवम्‌ एकत्वे, करणभेदेऽपि कर्तुरेकत्वात्‌ \`यथाचक्षुषा दृष्टमर्थं मनसा स्मरति, वाचा च प्रत्यभिजानाति एवं देवदत्तशरीरस्थेन आत्मना दृष्टमर्थं यज्ञदत्तः प्रत्यभिजानीयात्‌' इत्यादियुक्तिभिः, \`तयोरन्यः पिप्पलं स्वाद्वतति' \`उत्तमः पुरुषस्त्वन्यः' इत्यादिश्रुतिस्मृतिभिश्च विभुरप्यात्मा प्रतिशरीरं भिन्न इति स्वीक्रियते।  
 एवं मीमांसकमते आत्मा शरीरक्षणिकविज्ञानभिन्नः कर्ता भोक्ता प्रतिशरीरं भिन्नो वियुश्चेति निर्णीतः।

प्रश्नः--इतः परं भाट्टाभिमतमात्मस्वरूपम्‌ \`इत्याह नास्तिक्यनिराकरिष्णुः' इति वार्तिकश्लोक तात्पर्यञ्च विवृण्वन्तु।  
समाः--एतावता आत्मस्वरूपं निर्णीतम्‌। आत्माशरीरभिन्नः क्षणिकविज्ञानभिन्नः, कर्ता भोक्ताप्रतिशरीरं भिन्नः विभुश्च इति। इदमेवात्मनः साकल्येन स्वरूपनिरूपणम्‌। अनन्तरं मीमांसकानाम्‌ ईदृशात्मस्वरपे किञ्चित्‌ वैमत्यं दृश्यते? ज्ञानाश्रय जड इति प्राभाकरपक्षः। नैयायिकानामपि केषाञ्चित्‌ पक्ष एवमेवेति विज्ञायते। परन्तु भाट्टाः, जडबोधात्मकः भाट्टानां पक्ष इति वदन्ति। कुत्रेदं दृश्यत इति चेत्‌; श्वलोकवार्तिके एतस्य पक्षस्य सूचकाः श्लोकाविद्यन्ते। न कण्डरवेण कुत्रापि अयमर्थः ज्ञायते। परन्तु मधुसूदनसरस्वतीविरचिते सिद्धान्तबन्दौ मतभेदेन आत्मस्वरूपनिर्देशप्रसङ्गे \`जडबोधात्मक' इति भाट्टाः' इति वदन्ति। तट्टीकायांन्यायरत्नावल्यां ब्रह्मानन्दसरस्वतीस्वामिभिः इत्थमिदं वाक्यं विवृतम्‌ - \`आत्मनस्तु चिदंशः अचिदंशश्चेति अंशद्वयमस्ति। चिदंशेन द्रष्टत्वं, सोऽहमिति प्रत्यभिज्ञाविषयत्वादिकं च अचिदंशेन ज्ञानसुखादिरूपपरिणामित्वं च मामहं जानाभि इति ज्ञेयत्वं चेति। नारायणीटीकायां च न केवलं जडोवियुरात्मा, \`योऽयं विज्ञानमयः' इत्यादिश्रुतिविरोधात्‌ । किन्तु \`मामहं जानामि' इति दृश्यत्वद्रष्टृत्वयोरपि प्रतीतेः \`अंशतो जडः अंशतो बोधः \`इतिमीमांसावार्तिककारमतमाह - जड इत्यादि' इति अवतारिका दृस्यते। तथाच वार्तिककारणां जडबोधात्मकत्वमात्मनः अभिप्रेतमिति सम्यक्‌ ज्ञायते। एवम्‌ आत्मस्वरूपं निरूपितम्। तदन्ते वार्तिककराः इमं श्लोकं वदन्ति। आन्तिमश्लोकोऽयम्‌। आत्मवादान्तिमश्लोकः एवं वर्तते। तत्र अभिप्रायः व्याख्यातृभिः बहुधा वर्ण्यते।  
 एवम्‌ आत्मस्वरूपे निरूपितेऽपि \`निष्कलं निष्क्रियं शान्तम्‌' \`एकमेवाद्वितीयम्‌' \`न तत्र चक्षुः गच्छति न वाक्‌ गच्छति नो मनः।  
 एक एव तु भूतात्मा भूतेभूते व्यवस्थितः।  
 एकधा बहुधा चैव दृस्यते जलचन्द्रवत्‌॥  
इत्यादिश्रुतिवाक्यानि अवेक्षमाणानां विमर्शकुशलानां आत्मनानात्वकर्तृत्वभोक्तृत्वज्ञातृत्वादिविषये संशयो यवेदेव। तदुच्छित्तये परमकारुणिकाः वार्तिककाराः  
 \`इत्याह नास्तिक्यनिराकरिष्णुः  
  आत्मास्तितां भाष्यकृदत्र युक्त्या।  
 दृढत्वमेतद्विषयस्तु बोधः  
  प्रयाति वेदान्तनिषेवणेन'  
इति श्लोकवार्तिके आत्मवादान्तिमकारिकया गुरुमुखात्‌ यथावत्‌ वेदान्तश्रवणमेव परमं साधनं इत्युपदिशन्तीव। एवमात्मस्वरूपं यथामति अत्र मया प्रतीपादितम्‌।  
  । इति शिवम्‌।

    -----------------------

    Karthradhikaranam  
      R. Muthukrishnasastri.

  "कर्त्रधिकरणम्‌"  
    1. मुत्तकृष्णशास्त्री

अयि भोः शास्त्रिपादाः। आख्यातस्य कर्ता वाच्य इति वैयाकरणाः वदन्ति। भावनापरपर्याया कृतिः आख्यातवाच्या इति मीमांसका वदन्ति इति प्रसिद्धिः वर्तते। एतं विषयमधिकृत्य कस्मिन्नधिकरणे विचारः प्रवृत्तः? तदधिकरणार्थं कृपया तत्र चर्चारूपेण प्रस्तुवन्तु इति प्रार्थये--

  कर्त्रधिकरणम्‌।  
श्रीगुरुब्यो नमः--  
 मातामहमहाशैलं महस्तदपितामहम्‌।  
 कारणं जगतां वन्दे कण्डादुपरि वारणम्‌।  
 श्रीकान्तद्रुहिणोपमन्युतपनस्कन्देन्द्रनन्द्यादयः  
 प्राचीना गुरवोऽपि यस्य करुणालेशात्‌ गता गौरवम्‌।  
 तं सर्वादिगुरुं मनोज्ञवपुषं मन्दस्मितालिङ्गितं  
 चिन्मुद्राकृतमुद्रपाणिनलिनं चित्ते शिवं कुर्महे॥  
 भुजङ्गमाङ्गशायिने विहङ्गमाङ्गगामिने।  
 तुरङ्गमाङ्गभेदेने नमो रथाङ्गपाणये॥  
 आख्यातवाच्यः कर्तेति शाब्दिकैरुररीकृतम्‌।  
 आख्यातलक्ष्यः कर्तेति स्थाप्यतेऽत्र सयुक्तिकम्‌॥

प्रश्नः-- क्रतुप्रकरणगतानां विधिनिषेधानां क्रत्वर्थत्वस्थापकस्य अस्य कर्त्रधिकरणस्य कर्त्रधिकरणस्य कर्त्रधिकरणम्‌ इति प्रसिद्धौ को हेतुः? निषेधानां क्रत्वर्थत्वादिकं किंरूपम्‌?  
समाः-- पूर्वमीमांसाशास्त्रे तृतीयाध्याये चतुर्थपादे अष्टममिद मधिकरणम्‌। तत्र क्रतुप्रकरणस्थाः विधयः निषेधाश्च किं शुद्धपुरुषधर्माः उत क्रतुयुक्तपुरुषधर्माः आहो स्वित्‌ शुद्धक्रतुधर्माः इति संशय्य शुद्धक्रतुधर्माः इति सिद्धान्तः कृतः। अयमेव अस्याधिकरणस्य मुख्यो विचारविषयः। अत एव अस्य अधिकरणस्य विधिनिषेधानां क्रत्वर्थताधिकरणं इति नाम निर्देष्टम्‌ प्राचीनग्रन्थेषु अथापि अत्र पूर्वोत्तरपक्षनिरूपणाय \`किमाख्यातवाच्यः कर्ता। उत न? इति तदर्थविचारस्य विस्तरेण कृतत्वात्‌ पूर्वमीमांसाशास्त्रासाधारणसिद्धान्तस्य अत्र प्रति ष्ठापनाच्च कर्त्रधिकरणमित्यस्य प्रसिद्धिः सञ्जाता।  
 ननु \`नानृतं वदेत्‌' इत्यादिनिषेधानां क्रत्वर्थत्वं पुरुषधर्मत्वं वा इति विचारोऽनुपपन्नः। क्रत्वर्थत्वं नाम क्रत्वङ्गत्वमिति हि वक्तव्यम्‌। निषेधानामङ्गत्वं कथम्‌? निषेधो नाम निवर्तना वा प्रवृत्त्यभावो वा वक्तव्यः। अङ्गत्वस्य लक्षणं च अस्मिन्नेव शास्त्रे \`परोद्देशेन प्रवृत्तकृतिकारकत्वेन विहितत्वम्‌' इति दृश्यते। निषेधानां निवर्तनारूपाणां प्रवृत्त्यभावरूपाणां च विहितत्वमेव नास्ति। अङ्गत्वस्यैवाभावे क्रत्वङ्गत्वं वा पुरुषाङ्गत्वं वा क्रतुयुक्तपुरुषाङ्गत्वं वा इत्यादि विशेषविचारस्य का प्रसक्तिः? न केवलमप्रसक्तिः। परन्तु पुरुषार्थत्व इत्युक्तिरप्यसङ्गतम्‌। तदुभयम्‌ इदानीं समाधेयम्‌। उपकारकत्वव्याप्यत्वम्‌ अङ्गत्वम्‌ इति सिद्धान्तः। प्रयाजादयः अङ्गानीति व्यपदिश्यन्ते। प्रयाजादीनाम् उपकारकत्वमपि वर्तते। तस्मात्‌ यत्र यत्र उपकारकत्वं, तत्र तत्राङ्गत्वमिति वक्तव्यम्‌। निषेधस्य को नाम उपकारः? उपकारकत्वस्य अबावे व्यापकाबावे व्याप्याभाव' इति न्यायेन अङ्गत्वस्य सुतरामभावः। तस्मादेतेषां क्रत्वर्थत्वं वा पुरुषार्त्वं वा कथम्‌ इति प्रथमतः निरूपणीयम्। निषेधानृतवदनादेस्तु अविहितत्वादेव न अङ्गत्वम्‌। तत्रापि अङ्गत्वं नास्ति। तथा च कथमस्याधिकरणस्य अस्मिन्‌ पादे सङ्गतिः? गौणमुख्यसाधारण्येन अङ्गत्वविचारः किलाध्यायार्थः अङ्गत्वस्यैवाबावे अस्मिन्नध्याये कथं तस्य विचारः उपपन्नः? इति शङ्का भवति। तस्य समाधानम्‌ अवमुच्यते। अध्यायार्थस्तावत्‌ गौणमुख्यसा धारण्येन अङ्गत्वविचार इति । अत्र मुख्याङ्गत्वस्य अभावेऽपि गौणाङ्गत्वं विद्यते। बहुषु अधिकरणेषु गौणाङ्गत्वविचारः दृश्यते अस्मिन्नध्याये। अत्रापि निषेधानां गौणाङ्गत्वं कथञ्चिदुपपादयितुं शक्यते। प्रतिषेधस्य पुरुषार्थत्वं नाम पुरुषनिष्ठप्रत्यवायजनक क्रिया विषयत्वम्‌। क्रतुयुक्त पुरुषधर्मत्वं च क्रतुसंबन्धिपुरुषगतायोग्यतासंपादक क्रियाविषयत्वम्‌। शुद्धक्रतुधर्मत्वं च क्रुतवैगुण्यापादकक्रियाविषयत्वम्‌ इति बोध्यम्। एवं सति निषेधानां कथञ्चित् अङ्गत्वं वर्णयितुं शक्यते। तथा च अत्र अस्य विषयस्य विचारः न असङ्गतः। अयमत्र मुख्यविषयविचारसङ्ग्रहः। अयं आर्थिकविषयविचारः। कर्तृत्वं इत्यस्य आख्यातवाच्यत्वं वा आख्यात लक्ष्यत्वं वा इति आर्थिकोऽयं विचारः। परन्तु मुख्यो विचारः अन्यः। स तावत्‌ इदानीं प्रथमतः प्रतिपाद्यते। क्रतुप्रकरणगताः समिधोयजति इत्यादि विधयः, \`नानृतं वदेत्‌" इत्यादिरागप्राप्तअनृतवदननिषेधाश्च शुद्धपुरुषधर्माः, इति प्रथमः पूर्वपक्षः। अत्र निषेधाः इति सामान्यतः न वक्तव्यम्‌। परन्तु रागप्राप्तनिषेधपरं वक्तव्यम्‌। कथमिति। चेत्‌; यजतिषुयेयजामहं करोति नानुयाजेषु इत्यादिस्थलेऽपि निषेधो दृश्यते। परन्तु सः निषेधः शास्त्रीयः। इदन्तु रागप्राप्त तस्मात्‌ तस्यैव अत्र विषयत्वम्‌। न तदन्यस्येति ऋद्धानार्थमेव रागप्राप्त अनृतवदननिषेधाश्च इति विशिष्य उक्तम्‌। भावार्था धिकरणोक्तरीत्या भावनाया आख्यातार्थत्वेऽपि कर्तुरपि प्रतीतेः, \`लः कर्मणि च भावे चाकर्मकेभ्यः' इति व्याकरणस्मृतेः चैत्रः पचति इति कर्तृवाचक प्रथमान्तपदसामानाधिकरण्याच्च कर्तापि अर्थो भवितुमर्हति। कर्तापि आख्यातस्य अर्थः। आख्यात इत्यत्र हेतुत्रयमपि प्रतिपाद्यते। आख्याते श्रूयमाणे करतापि प्रतीयते। \`यजति, पचति' इत्यादि। आक्याते श्रूयमाणे कश्चन कर्तापि परतीयते तत्र। न केवलं प्रतीयते, परंतुलः कर्मणि च भावे चाकर्मकेव्यः \`कर्मणि च' इति तत्र वर्त्तते। चकारात्‌ \`कर्तरि' इति अनुवर्तते। तथाच कर्मणि कर्तरि च सकर्मकेभ्यः धातुभ्यः कर्मणि कर्तर च लकारा भावन्तीत्यर्थः। अकर्मकेभ्यो भावे इत्यर्थः। तस्मात्‌, कर्म, कर्ता, भावः इति त्रयं लकारार्थ इति ज्ञायते। \`कर्तरि' इति अनुवृत्तिः इति कथं ज्ञायते? सूत्रे नास्ति?। \`कर्तरिकृत्‌' इति सूत्रात्‌ \`कर्तरि' इत्यनुवृत्तिं सूचयति \`लः कर्मणिच' इत्युक्तसूत्रगतचकारः। तथाच कर्तृकर्मभावाः लकारार्थाः' इति ज्ञायते। अतः समनाभिधानश्रुत्या विधिनिषेधयोः पुरुषार्थत्वावगमात्‌ - \`समानाभिधानश्रुतिः' इत्युक्तौ,\`ति' इति प्रत्ययो विद्यते किल। तेनैव कर्ताऽपि अभिधीयते। तेनैव भावनाप्यभिधीयते। अतः समानाबिधानश्रुत्या विधिनिषेधयोः पुरुषार्थत्वावगमात्, विधेयक्रियया, सर्वपुरुषाभिलषितस्वर्गः, निषेध्यानृ-तवदनक्रियया च पुरुषगत प्रत्यवायश्च उत्पद्यते इत्येव युक्तम्‌। विधेयानां पुरुषार्थत्वं नाम कः (किम्‌)?। परुषाभिलषितस्वर्गजनकत्वमित्यर्थः। निषेधानां पुरुषार्थत्वं नाम पुरुषनिष्ठप्रत्यवायजनकत्वम्‌ इत्यर्थः।  
 ननु प्रकरणात्‌ क्रत्वर्थत्वं ज्ञायते। तत्‌ त्यक्त्वा, परुषधर्मत्वंम्‌ इति कथं वक्तुं शक्यते? इति चेत्‌; प्रकरणापेक्षया श्रुतेः प्राबल्यात्‌, प्रकरणं त्युक्त्वा श्रुतिवशात्‌ तेन पुरुषधर्मत्वमेव आश्रीयते। तथाच \`प्रियं च नानृतं ब्रूयात्‌ एष धर्मस्सनातनः' इति स्मृतिगतानृतवदननिषेधस्य इयमेव श्रुतिर्मूलम्। \`नानृतं वदेत्‌; इति प्रकरणं विद्यते किल। प्रकरणगतश्रुतिरेव तादृशस्मृतेर्मूलम्‌ इति ज्ञायते। प्रकरणगतस्मृश्रुतेश्च पुरुषार्थत्वम्‌ इति निर्णयः कृतः तथाच परुषधर्मत्वमायाति। \`प्रियं च नानृतं ब्रूयादेष धर्मस्सनातनः' इत्यपि पुरुषार्थनिषेधः। तथाच तादृशस्मृतेः इयमेव श्रुतिर्मूलमिति प्रथमः पूर्वपक्षस्तत्र। अथ द्वितीयः पूर्वपक्षः-- प्रकरणपाटावैयर्थ्याय स्वर्गप्रत्यवायादिफलान्तरकल्पनापेक्षया विधिना पुरुषे क्रतुगतफलाधानयोग्यत्वरूपः निषेधेन च तदयोग्यत्वरूपः कश्रन संस्कार एव जायत इति निश्चयात्‌ क्रतुयुक्तपुरुषार्थत्वम्‌ अनयोः इति द्वितीयः पक्षः।  
 यदि केवलपुरुषार्थत्वं, तर्हि अस्मिन्‌ प्रकरणे किमर्थं पट्यते? यत्र कुत्रापि पट्यताम्‌। एकप्रकरणपाठस्य किञ्चित्‌ फलमवश्यं वक्तव्यं किल। तसमात्‌ प्रकरणानुस्मारेणैव अर्थो वक्तव्यः। तथा सति कोऽर्थः? क्रतुगतफलाधानयोग्यत्वरूपः संस्कारः पुरुषे जायते। तथा च सार्वकालिकस्मार्तानृतवदननिषेधस्य नेयं श्रुतिर्मूलं भवि तुमर्हति। तथाच इत्यं श्रुतिः स्मृतेः मूलं न भवितुमर्हति। तत्‌ सार्वकालिकः (कम्‌)। इथं तु क्रतुमात्रगता। तस्मात्‌ अन्यस्यैवश्रुतिवाक्यस्य तन्मूलत्वकलपनात् तेन वक्येन सर्वदा अनृतं वर्जयतः क्रुतमद्ये अनृतवदनस्य प्रसक्त्यभावात् क्रतुप्रकरणविशेषवाक्यं प्राप्रानुवादकमेव।  
 यद्वा परुषार्थानृतवदनप्रतिषेधवाक्येन पुरुषस्य अनृतवदने प्रत्यवायबोधनेऽपि क्रतुवैगुण्यापत्तौ प्रमाणाभावात्‌ यः प्रत्यवायं सोद्वापि क्रतुं सगुणं कर्तुमिच्छेत्‌ तमपि अनृतवदनात्‌ निषेद्धुं प्रकरणेऽपि निषेधविधेरावश्यकत्वात्‌ नायमनुवादः। अतः, एतदतिक्रमे, श्रौतप्रायश्रित्त प्राप्तिरपि फलमिति प्राप्ते, सिद्धान्तः उच्यते। एतावता मुख्य विचारस्य पूर्वपक्षः द्वेधा उपवर्णीतः। अथ सिद्धान्तः उच्यते। सत्यम्‌। नानुवादः। क्रतुयुक्तपुरुषधर्मत्वे न किञ्चित्‌ प्रमाणमस्ति। कर्तुः आख्यातवाच्यत्वेऽपि तस्य प्राधान्याभावात्‌ न तदर्थस्वावगमः। कर्तुः प्रयोजनवत्त्वसिद्ध्यर्थं अवश्यं प्रकरणालोचने क्रियमाणे, क्रतोः उपस्थितत्वेन तद्गतसाद्गुण्यवैगुण्यसंपादकत्वमेव विधिनिषेधयोः युक्तं इति शुद्धक्रतुधर्मत्वमेव। अथ आर्थिकविचारः आरभ्यते। अथ आख्यातवाच्यः कर्ता भवती न वा इति तदर्थविचारः प्रस्तूयते। प्रतीतेः कर्ता आख्यातवाच्य इति यदुक्तं, प्रथमतः, तन्न। प्रतीतेरन्यथाप्युपपत्तेः। सर्वत्र पदात्‌ अनेकेषाम्‌ अर्थानां प्रतीतावपि एकस्यैव वाच्यत्वम्‌, अन्येषामाक्षेपादिलभ्यत्वम्‌ इत्यभ्युपेयम्। अन्यता अनेकशक्तिकल्पनापत्तिः गौरव प्रसङ्गात्‌। अतः अनेकेषु प्रतीयमानेष्वर्थेषु यत्‌ प्रधानं, तदेव तत्पदवाच्यम् इत्यभ्युपेयम्‌। प्राधान्यनिर्धारणं तु क्वचित्‌ स्मृत्या, क्वचित्‌ न्यायेन। यत्र न किमपि प्राधान्यनिर्णायकं भवति, तत्र अगत्या अतिरिक्तैव शक्तिः अङ्गीक्रियते। तदिदम् उदाहरणे व्यक्तीकरि ष्यामः। तदिह आख्यातप्रतीयमानेषु कर्ता, कृतिः, एकत्वादिकम्‌, इत्येतेषु \`भावप्रधानमाख्यातम्‌' इति स्मृत्या भावशब्दाभिहितकृत्यपरपर्यायभावनैव प्रधानभूतोऽर्थः इत्यवसीयते। मूले पूर्वं भावप्रधानमाख्यातम्‌' इति स्मृतिः वर्तते। तत्र भावशब्देन भावना इत्यर्थः इदानीं भवद्भिः स्वीक्रियते वैयाकरणैः  
 \`छात्वर्थः केवलश्शुद्धो भाव इत्यभिधीयते' इत्युच्यमानत्वात् धात्वर्थ एव भावशब्दाभिधेयः भवितु मर्हति, कथं भावना? इति चेत्‌, अयं धात्वर्थः केवलं शुद्धो बाव इत्यभिधीयते' इति इयं वैयाकरणपरिभाषा, गुणवृद्ध्यादिपरिभाषावत्‌ नान्यत्र शब्दार्थावधारणायालम्‌। \`सत्त्वप्रधानानि नामानि' इति समृत्या कृदन्तादिनामपदार्थेषु सत्त्वरूपकर्तुरेव प्राधान्यं, न कृतेः। घटादिशब्दात्‌ प्रतीयमानघटघटत्वयोर्मध्ये अन्यतरप्राधान्यनिर्णायकस्मृत्व्यभावात्‌ \`नागृहीतविशेषणा'न्यायेन घटत्वप्रातथाच क्वचिन्न्यायेन प्राधान्यनिर्धारणं क्वचित्स्मृत्या प्राधान्यनिर्धारयणमित्येतदुपपादितम्‌। तथाच आख्याते कृतिरूपप्रधानार्थेन कर्तुराक्षेपसंभवात्‌ तस्य लक्षणयैव बोधः। आक्षेपलभ्यः कर्ता कर्ता इति व्यवह्रियते। तस्यायमेवार्थः। आक्षेपेण कर्ता लभ्यते। तस्य लक्षणया बोध इत्येवार्थः न शक्त्या। यत्र व्यभिचारात्‌ न आक्षेपसंभवः एकत्वादौ, तत्र अतिरिक्तैव शक्तिः। यथा, भावनया कर्ता आक्षिप्यते, न तथा भावनया एकत्वम्‌ आक्षेप्तुशक्यते। भावनया अत्र एकत्वमप्याक्षेप्तुं शक्यते, बहुत्वमप्याक्षेप्तुं शक्यते, द्वित्वमप्याक्षेप्तुं शक्यते, सर्वसाधरण्यात्‌। तस्मात्‌ एकत्वस्य आक्षेपलभ्यत्वं न शक्यते वक्तुम्‌। यत्र व्यभिचारात्‌ न आक्षेपसंभवः एकत्वादौ, तत्र अतिरिक्तैव शक्तिः स्वीक्रियते। अतः न प्रतीतेः कर्तुराख्यात वाच्यत्वमिति। प्रथमो हेतुर्निराकृत। अनन्तरं द्वितीयो हेतुः- \`ल कर्मणि' इति व्याकरणस्मृतिः यदुक्तं कर्तुः वाच्यत्वे परमाणतया (उपन्यस्ता)। तत्र प्राचां समाधानमेवम्‌।  
 \`लः कर्मणि' इति सूत्रेण \`द्व्येकयोः द्विवचनम्' \`बहुषु बहुवचनम्‌' इति सूत्रद्वयस्य एकवाक्यताकरणेन कर्त्रादिगतेषु एकत्वादिषु लकारादेशभूततिबादीनि भवन्तीति सूत्राणामर्थः। \`द्व्येकयोः' इति भावप्रधानेनिर्देशः। द्वित्वैकत्वयोरित्यर्थः। किमर्थं तथा स्वीक्रियते द्वित्वैकत्वयोः इति लक्षणया उच्यते इति चेत्‌, यदि भावप्रधानो निर्देश इति नाङ्गीक्रियते; तर्हि द्व्येकेषामिति बहुवचनापत्तेः।  
 ननु एवं सति सूत्रकारेण कुतः तथैव न निर्दिष्टम्‌ इति चेत्‌; अर्धमात्रालाघवमपि पुत्रोत्सवं मन्यमानाः खलु वैयाकरणाः अतः मात्रांलाघवलोभेन द्वित्वैकत्वयोः इति लक्षणया उच्यते इति चेत्‌, यदि भावप्रधानो निर्देश इति नाङ्गीक्रियते; तर्हि द्व्येकेषामिति बहुवचनापत्तेः।  
 ननु एवं सति सूत्रकारेण कुतः तथैव न निर्दिष्टम्‌ इति चेत्‌; अर्थमात्रालाघवमपि पुत्रोत्सवं मन्यमानाः खलरु वैयाकरणः। अतः मात्रालाघवलोभेन द्वित्वैकत्वयोरित्यस्मिन्‌ अर्थे द्व्येकयोरिति लघुसूत्रप्रणयनम्‌' इति समर्थयन्ते।  
 एवमपि \`बहुत्वे बहुवचनम्‌' इत्यपि भावप्रधाननिर्देशसूचनाय कर्तुमुचितम्‌। बहुषु बहुवचनम्‌ इत्येतदपेक्षया बहुत्वे बहुवचनम्‌' इत्यत्र मात्राधिक्याभावात्‌' इति चेत्‌ सत्यम्‌। तथा सति बहुत्वं वैपुल्यरूपमिति कस्यचित्‌ कदाचित्‌ भ्रान्तिः स्यात्‌। तन्निवारणाय बहुष्विति सूत्रप्रणयनम्‌। बहुष्विति बहुवचनान्तात्‌ न कस्यापि वैपुल्यप्रतीतिः स्यात्‌, नियमेन संख्याबहुत्वबोधकत्वात्‌ अस्य शब्दस्य इति प्राहुः।  
 ननु एवम्‌ आख्यातेनैव न कर्तुरनभिधानात्‌ \`अनभिहिते' इत्यधिकृत्य प्रवृत्तेन \`कर्तृकरणयोस्तृतीया' इति सूत्रेण अनभिहिते कर्तरि करणे च तृतीया स्यात्‌ इत्यर्थकेन \`चैत्रेण पचति' इति प्रयोगापत्तिरिति चेन्न। शक्त्या अनभिधानेऽपि लक्षणया अभिधानात्‌। लकारेण कर्तृसंख्यैव अभिधीयते। न तु कर्ता अभिधीयते। तथा च पचति इति लकारेण कर्तृगतसंख्याया अभिधानात्‌ कर्तुः अनभिधानात्‌ चैत्रेण पचति' इति प्रयोगापत्तिः इति चेत्‌; न। शक्त्या अनभिधानेऽपि लक्षणया अभिधानात्‌। अत्र अनभिहितत्वं अभिहितत्वाभावः। अभिहितत्वं च तिङादिवाच्यत्वं तत्प्रतिपाद्यत्वं वा। पचतीत्यादौ तिबा कर्तुन भिधानेऽपि लक्षणया कर्तुः प्रतिपाद्यत्वात्‌ न चैत्रेण पचतीति प्रयोगः। अथवा अभिहितत्वं नाम अभिहितसंख्याकत्वम्‌। पचतीत्यादौ तिबा कर्तृ गतैकत्वसंख्यायाः अभिधानात्‌ न तृतीयापत्तिः इति।  
 इदं अभिहितत्वनिर्वचनद्वयमपि न निर्दुष्टं इति मीमांसकनव्याः प्रकारान्तरेण परिष्कुर्वन्ति।  
 तथाहि - \`पाचकेम गम्यते' इत्यत्र कृत्प्रत्ययेन कर्तुरभिधानात्‌ तृतीयापत्तिः पाचकेन इत्यत्र कृत्परत्ययेन कर्तुरभिधानात्‌ तृतीयापत्तिः। \`चैत्रेण भुक्त्वा गम्यते' इत्यत्रापि क्त्वाप्रत्ययेन समानकर्तृकत्वोक्त्या कर्तुरभिधानात्‌ न तृतीयापत्तिः।  
 अभिहितसंक्याकत्वं अभिहितत्वं इति निर्वचनेऽपि \`कर्तृकरणयोस्तृतीया' इति सूत्रे अनभिहितायां कर्तृसंख्याया इति लक्षणापत्तिः। चैत्रेण पाचक इति प्रयोगापत्तेश्च। पाचक इति पदणतकृता कर्तृगतसंख्याया अनभिधानात्‌।  
 \`विषवृक्षोऽपि संवर्ध्य स्वयं छेत्तुमसांप्रतम्‌' इत्यत्र युज्यते इति क्रियाभिव्यायकेन \`असां प्रतं इति निपातेन संख्यानभिधानात्‌ वृक्षं इति द्वितीयापत्तेश्च। अतः यद्वृत्तिकारकं स्वान्वयिक्रियाप्रतिपादकेन पदेन वृत्त्या प्रति पाद्यं तत्त्वं अभिहितत्वं इति परिष्करणीयम्‌। चैत्रः पचतीत्यत्र चैत्रवृत्तकारकस्य पचतीति पदाभिहितपाककरणकभावनायां अन्वयः। तथाच यद्वृत्तिकारकं - चैत्रवृत्तिकर्तृकारकं स्वान्वयिक्रियाप्रतिपादकेन पदेन पचतीति पदेन, वृत्त्या लक्षणावृत्त्या प्रति पाद्यं तत्त्वं इति लक्षणसमन्वयः। अतश्च चैत्र गतकर्तृत्वस्य अभिंहितत्वात्‌ न चैत्र पदात्तृतीया। \`ओदनः पच्यते। इत्यत्र च ओदनगतकर्मत्वान्वपि क्रियाप्रतपादकेन पदेन पच्यते इत्यनेन। कर्मत्वस्य प्रतिपादनात्‌ अभिहितत्वम्‌। पाचकेन गम्यते' इत्यत्र कृदुपात्तस्य पुरुष गतकर्तृत्वस्य गमनक्रिययैवान्वयः; न तु पाकक्रियया। तस्या एव कर्तर्यन्वयात्‌। गमनक्रियाप्रतपादकेन च \`गम्यते' ति कर्माखध्यातपदेन कर्तुरनभिधानात्‌ पाचकेन इति तृतीया।  
 \`चैत्रेण भूक्त्वा गम्यते' इत्यत्र चैत्रवृत्ति कर्तृकारकस्य गमनक्रिययैव अन्ययाङ्गीकारात्‌ तत्प्रतिपादकेन गम्यत इति कर्माख्यातान्तपदेन कर्तुरनभिधानात् तृतीयोपपत्तिः। \`मयैव पक्त्वा मयैव भुज्यतेट इत्यत्र पक्त्वेति त्वाप्रत्ययेन करतुरभिधानात्‌ न पथैवेत्यत्र तृतीया कर्तरि। किन्तु करणे इति स्वीक्रियते। आत्मान मात्मना वेत्सि' \`अनेन जीवेन आसनानुप्रविश्य नामरूपे व्याकरवाणि' इत्यादौ करणतृतीयावत्‌ अत्रापि करणतृतीया नानुपला।  
 पक्त्वा ओदनः भुज्यते' इत्यत्र युजिधातोः कर्माकाङ्क्षायां द्वितीयान्तौदनपदाध्याहारेण वाक्यपूरणम्‌। न हि प्रधानक्रियाया उक्तस्य कारकस्य गुणभूतक्रियायामप्युक्तिः इति नियमे प्रमाणमस्ति। ततात्वे \`ओदन \`भुक्त्वा शाखं' पठ्यते' श्रुत्वाप्यर्थं नानु मतस्तेन सोऽर्थः कुबुद्धिना' इत्यादौ ओदनं अर्थं इति च द्वितीयान्त पदप्रयोगः न उपपद्येत।  
 यदि ईदृशप्रयोगेषु नाश्वासः \`मयैव पक्त्वा मयैव युज्यते' इत्यत्र कर्तयैव आद्यापि तृतीया। \`पक्त्वोदनो युज्यते' इत्यत्र नाध्याहाराङ्गीकारः; तदा प्रधानक्रियायां उक्तस्य कारकस्य गुणभूत क्रियायामप्युक्तिः। क्त्वाप्रत्ययस्य च भावे एव शक्तिः। तस्य च पूर्वकालत्व, समानकर्तृकत्वसंसर्गेण उत्तर क्रियायां अन्वय किञ्च कर्त्रादिगतैकत्वादिषु लकारदिशभूत तिवादीनि भवन्तीति \`लःकर्मणि' इति सूत्रार्थ कथने लः इति षष्ठ्यन्तमिति वाच्यम्‌। प्रथमान्तस्य अनन्वयात्‌। तथा सति तिबादीनां लादेश त्वविध्यायकस्य लस्येति पृथक्‌सूत्रं व्यर्थम्‌।  
 लादेशभूतशानजादीनां कर्तृवाचकत्वानुपपत्तिश्च। \`कर्तरि कृत्‌' इति सूत्रेण शानजादीनां कर्तृत्वाचकत्वलाभेऽपि \`कर्मणि भावे चा कर्मकेभ्यः' शानजादीनां केनापि सूत्रेण अप्राप्तिः इति दोषमप्युद्भावयन्ति प्राचीनमते।  
 अतः एवं वक्तव्यम्‌। ल इति प्रथमान्तमेव कर्तरि कर्मणि भावे च लकाराः भवन्तीत्येवार्थः। नैतावता लकारवाच्यत्वं कर्तुः, वृत्त्या लकारगम्यतवस्यैव शास्त्रतात्पर्य विषयत्वात्‌। शक्तेः प्राधान्यादिन। निर्धारणात्‌। शानजादौ कर्तुर्वाच्यत्वं इष्टमेव। लस्येति सूत्रस्य तिबाद्यादेशविधायकत्वात्‌ न वैयर्थ्यमिति च।  
 प्रयोजनं, पुरुषधर्म इति पूर्वपक्षे निषेधो ल्लङ्घने स्मार्तं प्रायश्रित्तम्‌। क्रतयुक्तपुरुषधर्म इति द्वितीयपूर्वपक्षे फलिसंस्कारकत्वात्‌ यजमानेनैव विधिप्रतिषेधार्थसंपादनं, न तु समाख्यया अध्वर्यु नियमः। शुद्धक्रतुधर्म इति सिद्धान्तपक्षे विधिषु सति संभवे, आध्वर्यवसमाख्यया अध्वर्युनियमः। निषेधेषु तु समाख्याया नियामकत्वाभावात्‌ यजमानेन ऋत्विग्भिश्च सर्वैरपि अनृतं वर्जयि तव्यं इति।  
 एवं च आख्यातवाच्यः भावनैव न तु कर्ता; कर्तुः अवाच्यत्वेऽपि कर्तुः नैव प्रतीतिरिति न शकग्यते वक्तुम्‌। नैवास्माभिः उच्यते। परं तु लक्षणया तस्य स्फूर्तिर्भिवतीत्यङ्गीक्रियते। तथाच आख्यातलक्ष्य एव कर्ता न त्वांख्यातवाच्यः इति मीमांसकानां परमसिद्धान्तः। यथाशक्ति मया उपपादितम्‌। सर्वोऽप्ययं विषयः आख्यातवाच्य भावना एव मुख्यविशेष्यभूतः इति सिद्धान्तमाश्रित्य प्रवृत्तः। स एव मुख्यविशेष्यभूत इति किमर्थं स्वीक्रियते? पुरुषस्यैव मुख्यविशेष्यत्वं कथं न स्यात्‌? आहोस्वित्‌ धात्वर्थस्यैव मुख्यविशेष्यत्वं कथं न स्यात्‌? तथापि शास्त्रकाराः वदन्ति। \`देवदत्तः पचति' इत्यत्र पाकानुकूलकृत्याश्रयः देवदत्तः इत्यपि बोधं वर्णयन्ति। देवदत्तकर्तृकः पाकः इत्यपि बोधं वर्णयन्ति। तन्मते धात्वर्थमुख्यविशेष्यत्वमिति सिद्ध्यति। इतः पूर्वोक्ते मते प्रथमान्तमुक्यविशेष्यत्वमिति सिद्धम्‌. मीमांसकैस्तु देवदत्तकर्तृका पाककरणिकाभावना इति वाक्यर्थबोधः। अयं वायुक्तः सवायुक्तः अन्यो वा युक्त इत्यत्र कथं (निर्धारणं कर्तुं शक्यते)। इति चेत्‌, नव्यमीमांसकैः भावनामुख्यविशेष्यत्वमेव स्वीकरणीयमिति सिद्धान्तः कृतः। \`पचति' इति कश्चित्‌ प्रयुङ्क्ते। पचति इत्यस्य कथं विवरणं करोति इति चेत्‌; पाके यतते, पाकं करोति इति विवरणं करोति। यदि धात्वर्थ एव प्रधानभूतः, तर्हि पाकं करोति इति किमर्थंविवरणं कर्तव्यम्‌? तत्र तादृशविवरणमनुपपन्नं भवति किञ्च, यदि प्रथमान्तमुख्यविशेष्यत्वं पाके यतते इति यत्नार्थकतया विवरणं क्रियते। यत्नार्थकतया विवरणं क्रियते चेत्‌, पुरुषपर्यन्तं किमर्थमनुधावनम्‌। तस्मात्‌ लोकप्रयोगानुसारेणैव मुख्यविशेष्यनिर्धारणं कर्तव्यम्‌। लोके आख्यातभावानाया एव प्राधान्येन मुख्यविशेष्यत्वं ज्ञायते। अतः तथैव कर्तव्यम्‌। एवमपि तैः कश्चन आक्षेपः क्रियते पचति इत्युक्तौ कः पचति इत्येव प्रश्नः (कति) पचति,क (नतु कति पचति इति)। पचति इत्यनेन यदि कर्ता न अभिधीयते, तर्हि, अनेकेषामपि तत्र कर्तृत्वं स्यात्‌। कृतः। तर्हि, रामलक्ष्मणभरतशत्रुघ्नः पचतीत्यपि प्रयोगः कृतः। स्यादिति तेषामाशङ्का। पचति इत्यनेन यदि एकत्वं कर्तृत्वं च अभिधीयते, तदानीमेव इतरेषां प्रखक्तिर्नस्यात्‌। अन्यथा, अनेकेषामपि स्यात्‌, ते वदन्ति। भावनाया मुख्य विशेष्यत्वम्‌ इति वदतांएतेषां पक्षे कर्तुः अभिधाननेन नास्तीति अभिधीयते। कर्तुः इत्यत्र अभिधानमस्ति। कथमस्ति? इतिचेत्‌ लक्षणया तस्यापि अस्तीति। तस्मात्‌ कर्तुः वाच्यत्वं नास्तीत्येव अस्माकमाग्रहः। करतुः अभिधानमेव नास्तीति नोच्यते। कर्तुः अभिधानमन्ति। परन्तु, लक्षणयैव तत्राभिधानम्‌। को वा विशेषः? कर्तुः लक्षणया वा भवतु, शक्त्‌या वा भवतु। शक्त्या नास्तीति किमर्थमुच्यते? इति चेत्‌; अनेके षामर्थानां प्रतीतिः भवति। अनेकार्थप्रतीतिसद्भावे कस्य मुख्यत्वं कस्य वा अमुख्यत्वम्‌ इति निर्धारणे काचन युक्तिर्वर्तते। शास्त्रं वा आहोस्वित्‌ लोकानुभवो वा? प्रकारान्तरेण वा? तत्‌ अवश्यं स्वीकरणीयम्‌। कर्तुः मुख्यविशेष्यत्वे, न किञ्चित्‌ प्रमाणमस्ति। आख्यातधात्वर्थः केवलः शुद्धः भाव इत्यभिधीयते इति भावशब्दार्थस्य यत्र कुत्रापि यस्मिन्‌ कस्मिन्नपि प्रयोगेऽपि, भावशब्दस्य यस्मिन्‌ कस्मिन्‌ अर्थे प्रयोगेऽपि कर्तुः आख्यातवाच्यत्वे न किमपि प्रमाणमस्ति। अर्थनिर्णायकं वाक्यं तावत्‌ स्मृतिवाक्यम्। किं तत्‌ स्मृतिः' \`भावप्रधानमाख्यातं सत्त्वप्रधानानि नामानि' इत्यादीदिकं विद्यते। स एव सामान्यशास्त्रम्‌, सर्वत्र आर्थनिर्धारकं शास्त्रम्‌। \`सत्त्वप्रधानानि नामानि' इत्यादि। स्थले, नामपदानां सत्त्वप्राधान्यं विद्यते। कृदन्तादिवदेव नामपदम्‌। तत्र सत्त्व प्राधान्ये, सत्त्वप्रधानानि नामानि' इति सत्त्वार्थस्य प्रधान्यं उक्तम्‌ भावप्रधानमाखक्यातमिति विद्यते। तत्र भावप्रधानमाख्यातमित्यत्र आख्यातभावशब्देन भावनैवाभिधीयते। स्मृत्या भावनायामुख्यविशेष्यत्वं ज्ञायते, भावप्रधानमाख्यातमिति आख्याते भावस्यैव प्राधान्यम्‌। तदर्थं वैयाकरणाः, भावशब्देन न भावना अभिधीयते; परन्तु भावशब्देन धात्वर्थ एवाभिधीयते, इति तेषामुद्धोषः। स न सङ्गच्छते। \`धात्वर्थः केवलश्शुद्धो भाव इत्यभिधीयते' इति तेषानां परिभाषा। क्यैकरणपरिभाषां स्वीकृत्य, इतरत्र अर्थनिर्णयः न शकग्यते वक्तुम्‌। वैयाकरणपिरभाषाः बहवयः सन्तिमरिभाषाः। नदी इति परिभाषा वर्तते। गुण इति परिभाषावर्तते। वृद्धिरिति पररिभाषा विद्यते। तादृशपरिभाषयाकावय अर्थनिर्धारणं कर्तुं शक्यते वा? तस्मात्‌ भाव इत्यस्य धात्वर्थवाचकत्वं तावत्‌ तन्मते एव। \`लः कर्मणि च भावे चाकर्मकेभ्यः इतयत्र तत्र भावे इति वर्तते। तत्र कोऽर्थ इत्युक्तौ, तत्र भावना इति नार्थः। तत्र भावे इत्यस्य धात्वर्थ एव स्यात्‌। कुत इति चेत्‌। वैयाकरणैः तदेव परिभाष्यते। तस्मात् परिभाषया तदर्थस्वीकारः तत्र। अस्माकं मुख्ययुक्तिः विवरणं भावनया विवरणं क्रियते। स्मृतिश्च भावनाया मुख्यविशेष्यत्वे अस्ति। तस्मात् स्मृत्यनुरोधेन लोकप्रयोगानुरोधेन च विवरणानुरोधेन च भावनाया एव मुख्याविशेष्यत्वम्‌ स्वीकरणीयम्‌। एतावता आखयातेन भावनायाः विधाने, एकत्वादीनां कर्तुश्च अनभिदानं भवेत्‌ इति चेत्‌; नैव अनभिधानम्‌ इति अस्माभिः अङ्गनिक्रियते, लक्षणया अभिधानम्‌ एकत्वस्य कथमिति चेत्‌; एकत्वेऽपि शक्तिः अङ्गीक्रियत एव। तत्र एकत्वेशक्तिः नास्तीति वक्तुं न किमपि प्रमाणम्‌। आक्षेपलभ्यत्वमपि तत्र नास्ति। तथाच यत्र आक्षेपात्‌ लाभोनास्ति, यत्र वा स्मृत्यन्तरं नास्ति, तत्र सर्वत्र अन्यार्थकत्वमेव। यत्र स्मृतिः वर्तते; भावनायां स्मृतिः वर्तते; तस्मात्‌ भावनेति। तत्र च अन्या शक्तिः, इतरेषां तु आक्षेपेण लाभः' इति वर्तते। अनेकार्थवाचकपदेषु का गतिः। इति चेत्‌; हरिः इति पदं विद्यते? तत्र अनेकार्थाः एव उच्यन्ते। हरिः सिंहो भगवान्‌ विष्णुः, कपिः इत्याद्याः अनेके अर्थाः सन्ति, ततर कागतिः अनेकार्थत्वमन्याय्यमित्युच्यते; तत्र का गतिरिति चेत्‌; यत्रकुत्रापि अनेकर्थत्वसंभवे, सर्वत्रापि तथा भावयितुं को निर्बन्धः'। तत्र गतिर्नास्ति। यत्र गतदिरस्ति; तत्र एवं व्यवस्था क्रियते। यत्र गतिः नास्ति; तत्र अगत्या अनेकार्थत्वमङ्गीकरणीयमेव। तस्मात्‌ एकस्मात् शब्दात्‌ एक एवार्थः मुख्यतया प्रतीयत इत्युक्तावेव व्यवहारः लघुर्भवति। अन्यथा व्यवहारसन्देहो भवेति। तथाच व्यवहारसन्देहानिवृत्त्यर्थम्‌ एकस्य शब्दस्य एकार्थमुख्यत्वमेव युक्तम्‌ इति अभिप्रायं स्वीकृत्यैव भावनामुख्यविशेष्यत्वम्‌, आख्यातस्य भावनैव अर्थः' इति सिद्धान्तः अस्मिन्नधिकरणे दृढीकृतः। यथाशक्ति मया उपपादितः।

   अधिकारः  
    मुत्तुकृष्णशास्त्री

 अद्य श्रीमन्तः रामनाथमुत्तुकृष्णशास्त्रिणः, \`अधिकारः' इत्यमुं विषयमधिकृत्य वाक्यार्थविचीरः कुर्वन्ति। श्रीमन्तः मुत्तुकृष्णशास्त्रिणः  
     By Sri M.D.B  
Sri R.M.  
 श्रीगुरुभ्यो नमः।  
 मार्ताण्डतिलकस्वामिमहागणपतीन्‌ वयम्।  
 विश्ववन्द्यान्नमसयामः सर्वसिद्धिविधायिनः।  
 षड्भिरङ्गैरुपेताय विविधैख्ययैरपि।  
 शाश्वताय नमस्कुर्मः वेदाय च भवाय च॥  
 लक्ष्मीकौस्तुभवक्षसं मुररिपुं शङ्खासिकौमोदकी  
 हस्तं पद्मपलाशताम्रनयनं पीतांबरं शार्ङ्गिणम्‌।  
 मेघस्याममुदारपीवरचतुर्बाहुं प्रधानात्परं  
 श्रीवत्साङ्कमनाथनाथ ममृतं वन्दे मुकुन्दं सदा॥ 3।  
 श्रौतकर्माधिकारो यः षष्ठाध्याये निरूपितः।  
 सलक्षणस्यप्रमाण संग्रहेणाद्य वच्मितम्‌॥  
   
 पूर्वमीमांसाशास्त्रे भगवता महर्षि जैमिनिना निर्मिते सन्ति द्वादशाध्यायाः। तत्र आदिमैः षड्भिरध्यायैः अधिकारः निरूप्यते। उपदेशः निरूप्यते। उत्तरैः षड्भिरध्यायैः अतिदेशो निरूप्यते। ईदृशं वैलक्षण्यम्‌ आश्रित्यैव पूर्वषट्कम्‌, उत्तरषट्कम्‌ इति व्यपदिशन्ति अभिज्ञाः। तत्र पूर्वषट्के अन्तिमे षष्ठे अध्याये अयम् अधिकार विचारः कृतः महर्षिणा।  
 श्रुतिचोदितेषु अग्निहोत्रदर्शपूर्णमासादिकर्मसु केषाम्‌ अधिकार इति अष्टभिः पादैः अस्मिन्‌ षष्ठे अध्याये विस्तरेण निरूपितः अयमर्थः। तस्य सङ्ग्रहेण विवरणम्‌ अद्य प्रारभ्यते। तत्र \`लक्षणप्रमाणाभ्यां वस्तु सिद्ध्यति' इति न्यायेन आदौ अधिकारस्य लक्षणं प्रमाणं चाभिधीयते।  
 अधिकारो नाम फलभोक्तृत्वसमानाधिकरणं कर्तृत्वम्‌। अस्य लक्षणस्य इदानीं लक्ष्ये समन्वयः क्रियते। देवदत्तादेः त्रैवर्णिकस्य यजमानस्य तत्तद्यागजन्य फल भोक्तृत्वं कर्तृत्वं च विद्यत इति लक्षणसमन्वयः। अथ दलप्रयोजनानि। अत्र फलभोक्तृत्वमात्रोक्तौ श्राद्धफलभोक्तृषु पितृषु अतिव्याप्तिः स्यात्‌। पितृ प्रीत्यादिफलोद्देशेन हि श्राद्धमनुष्ठेयमिति श्रुतिस्मृत्यादितः अवगम्यते। तथा \`वैश्वानरं द्वादशकपालं निर्वपेत्‌ पुत्रे जाते' इति पुत्रजनने निमित्ते वैश्वानरेष्टिरियम्‌ आहिताग्निना कर्तव्यत्वेन विहिता। तत्र श्राद्धम्‌ आहिताग्निकर्तृका इयं वैश्वानरेष्टिरिति उभयमपि नैमित्तिकम्‌। \`उपरागे स्तायात्‌' \`क्षुते आचामेत्‌' इति उभयमपि नैमित्तिकमेव। क्षुते निमित्ते सति आचमनरूपं नैमित्तिकम्‌ अनुष्ठेयम्‌ इत्यर्थः। एवम् उपरागे निमित्ते सति स्तानरूपं नैमित्तिकम्‌ अनुष्ठेयम् इत्यर्थः। तस्य नैमित्तिकस्य श्राद्धरूपनैमित्तिकस्य च अस्ति वैलक्षण्यम्‌' श्राद्धे फलं पितृगामित्वेन निर्दिष्टम्। स्नानादिषु यत्यत् फलम्‌। किन्तु, अननुष्ठाने प्रत्यवायः इति अस्ति उभयो- वैलक्षण्यम्‌ प्रकृते फलभोक्तृत्वसमानाधिकरणं कर्तृत्वम्‌, इति लक्षणस्य उक्तत्वात्‌ श्राद्धफलभोक्तृत्वसय पितृषु विद्यमानत्वात्‌ अत्र अतिव्याप्तिः।  
 एवं \`यस्मिन्‌ जात एतामिष्टिं निर्वपति पूत एव स तेजस्व्यन्नाद इन्द्रियानी पशुमान्‌ भवति' इति वाक्येन पुत्रगतम्‌ इत्यवगमात् पुत्रे च अतिव्याप्तिः स्यात्‌। नचात्र इष्टिं निर्वपति यः, स पूतो भवति इत्यन्वयम्‌ (स्या) ङ्गीकारेण इष्टिंकर्तुः पितुरेव फलम्‌'इति शक्यशङ्कम्। यतो \`यस्मिन्निति' यच्छब्दनिर्दिष्टस्य पुत्रस्यैव \`स तेजस्वी' इति तच्छब्देन ग्रहणैचित्यात यत्तदोः नित्यसंबन्धात्‌। वाक्ये च य इति प्रथमान्तशब्दस्य अश्रवणात्‌ यस्मिन्निति सप्तम्यन्तस्यैव श्रवणात्‌, सप्तम्यन्तपदेन च पुत्रस्यैव ग्रहणात्‌ तस्यैव इदं फलम्‌ इत्युक्तम्‌। अतः कर्तृत्वमिति द्वितदीयदकम्‌। श्राद्धवैश्वानरेष्ट्योः क्रमेण पितृपुत्रयोः सत्यपि फलभोक्तृत्वे कर्तृत्वाबावात्‌ न तयोरधिकारः। श्राद्धे फलं तृप्तिः। सा च तृप्तिः पितृगता इत्यवसीयते। वैश्वानरेष्टेः फलं तु पुत्रगतपूतत्वादिकम्‌। तच्च पुत्रगतमिति ज्ञायते। तथाच तेषां फलभोक्तृत्वपे सत्यपि कर्तृत्वाभावात्‌ न तयोः अतिव्याप्तिः। कर्तृत्वमात्रोक्तौ यागकर्तृषु अध्वर्खादिषु ऋत्विक्षु अतिव्याप्तिः स्यात्‌। अतः फलभोक्तृत्वसमानाधिकरणं इत्युक्तम्। ऋत्विजां यागजन्य स्वर्गादिफलभोक्तृत्वे प्रमाणाभावात्‌ न तेष्वतिव्याप्तिः। न चैवं जातेष्ट्यादौ पितुः कर्तृत्व सत्त्वेऽपि फलभोक्तृत्वाभावात्‌ तत्र लक्षणस्य अव्याप्ति रिति वाच्यम्‌। फलेच्छासमानाधिकरणकर्तृत्वस्य विवक्षितत्वात्‌। पितुः फलभोक्तृत्वाभावेऽपि पुत्रस्य फलं भूयादिति फलेच्छायाः तत्र सत्त्वात् न तत्राव्याप्तिः। ऋत्विजां \`यजमानस्य फलं भूयादि'ति इच्छायाः सत्त्वेऽपि न सा तेषां प्रवृत्तिप्रयोजिका। किन्तु \`दक्षिणाप्राप्तिर्मे भूयात्‌' इतीच्छाया एव तेषां प्रवृत्तिप्रयोजकत्वात्‌। अत एव दक्षिणायाः अत्यल्पत्वे ऋत्विजः ततद्र न प्रवर्तन्ते। एवं च प्रवृत्तिप्रयोजकफलेच्छाया एव लक्षणघटकत्वेन अभिमतत्वात् ऋत्विगिच्छायाः तथा विधत्वाभावात्‌ सत्यपि तेषां यागकर्तृत्वे तेषां नाधिकारापत्तिः।  
 ननु एवं सति नित्यनैमित्तिकयोः फलेच्छायाः प्रवृत्तिप्रयोजकत्वाभावात्‌ तत्र अधिकारानापत्तिः नित्यनैमित्तिकयोः अकरणे प्रत्यवायजनकत्वात्‌ प्रत्यवायो माभूदिति इच्छयैव तत्र प्रवृत्तेः फलेच्छायाः तत्र प्रवर्तकत्वाभावात्‌।  
 यदि फलेच्छायाः तत्र प्रवृत्तिरङ्गीक्रियते, तर्हि यदि कश्चित्‌ फलं मे भूयात्। इति नाभिप्रैति तस्य तत्र प्रवृत्तिः न स्यात्‌। यदि तत्रापि फलमिष्यते, तदा, नित्यकाम्ययोः वैलक्षण्यानापत्तिः इति चेत्‌, न। तत्रापि \`धर्मेण पापमपनुदति' इत्यादिशास्त्रवशात्‌ पापक्षयरूपानुषङ्गिक फलसद्भावाङ्गीकारात्‌। न चैवं सति नित्यकाम्ययोः वैलक्षण्या नापत्तिः। नित्येऽपि फलमस्ति। काम्येऽपि फलमस्तीत्युक्तौ नित्यकाम्ययोः किं वैलक्षण्यम्‌? तदुच्यते। यत्र फलेच्छया प्रवृत्तिः, तत्काम्यम्‌। यत्र निमित्तवशात्‌ प्रत्यवायभीत्याप्रवृत्तिः तन्नित्यम्‌' इत्यादि अनेकविधवैलक्षण्यस्य सद्भावात्‌। तथाच प्रवृत्तिप्रयोजकफलेच्छाफलान्यतर समानाधिकरणं कर्तृत्वम्‌ अधिकारः इति लक्षणनिष्कर्षः जातेष्ट्यादौ काम्येषु च प्रवृत्तिप्रयोजकफलेच्छायाः सत्त्वात्‌ नित्यनैमित्तिकादौ आनुषङ्गिकफलसद्भावात्‌, ऋत्विक्षु एतदन्यतरस्याप्यभावात्‌ न कोऽप्यस्य निष्कृष्ट लक्षणस्य दोषः। एवं अधिकारस्य लक्षणमुक्तम्‌।

  । अधिकारप्रमाणम्‌ ।

 तत्र च प्रमाणं \`स्वर्गकामो यजेत' इत्यादिवाक्य गतो विधिरेव। प्रवर्तनाबोधको हि विधिः पुरुषस्य प्रवृत्तिसिद्ध्यर्थं प्रवृत्तिविषये पुरुषेष्टसाधनत्वं पुरुषप्रवृत्तिसाध्यत्वं च आक्षिपति। अन्यवा, पुरुषप्रवृत्त्यनुपपत्तेः। फलेच्छासमानाधिकरण कर्तृत्वरूपस्य अधिकारस्य विध्याक्षिपुरुषेष्टसाधनत्वसमानाधिरणपुरुषकृति साध्यत्व वशात्‌ अवगतत्वात्‌ अधिकारोऽपि विधि प्रमाणको भवति।  
  
प्रश्नः-- शास्त्रिणः। भावनायाम् इष्टसाधनकत्वं नास्तीति वदतां मतभेदः अस्ति खलु। स कीदृश इति उपपादयन्तु। अथ तत्पक्षनिराकरणपूर्वकं सिद्धान्तं च समर्थयन्तु।

समाः-- तत्र अधिकारस्य इष्टफलघटितत्वात्, तदेव इष्टं फलं भावनायाम्‌ अस्ति न वेति प्रथमतः षष्ठाध्याये आदिमाधिकरणे विचार्यते। तत्र बावनायाः इष्टं फलं नास्तीति पूर्वपक्षः। \`यजेत' इत्यत्र आख्यातावगतार्थभावनायाः भाव्याकाङ्क्षायां समानपदश्रुत्या यागादिधात्वर्थ एवान्वेति भाव्यत्वेन, न स्वर्गादिः। भिन्नपदोपात्तत्वात्‌। \`यजेत' इत्येकस्मिन्‌ पदे धातुः ज्ञाथते। आख्यातश्च तत्र वर्तते। स्वर्गकम् इति पदं तु भिन्नंपदम्‌। भिन्नपदोपात्तस्वर्गस्य अन्वयपेक्षया समानपदोपात्तधात्वर्थस्य यागस्यैव अन्वयः युक्ततमः। अतः यागस्यैव भाव्यत्वेन अन्वयः, न भिन्नपदोपात्तस्यस्वर्गादेः ति तेषामभिप्रायः। तर्हि स्वर्गकाम इति कामपदस्य कथम्‌ उपपत्तिः? इति चेत्‌, अत्र स्वर्गशब्दस्य स्वर्गलोक इति नार्थः। परन्तु स्वर्गशब्दः अत्र चन्दनवाची। चन्दनं स्वर्ग इति आधुनिका व्यवहरन्ति। अस्तु, ततर कामपदस्य उपपत्तिः कथम्‌' इतिचेत्‌; पशुः, आज्यं, पुरोडाशः, व्रीहिः, इत्यादियागसाधनपदार्थनां संपादने, यथा कामना वर्तते, एवं चन्दनरूपसाधनसंपादनेऽपि कामना संभवति किल। तादृसीं कामनामनुवदति स्वर्गकाम इति पदम्‌। त्रेधा स्वर्गकाम पदोपपत्तिवर्णने अयम् एकः पक्षः चन्दनरूपसाधनार्जनकामनानुवाद इति।  
 अथवा स्वर्गकामनावन्तं पुरुषं यागाङ्गत्वेन विदधत्‌ विधिः तद्विशेषणीभूतां कामनामपि यागाङ्गत्वेन विधत्ते इति द्वितीयः पक्षः।  
 अस्मिन्‌ पक्षे स्वर्गकाम इति पदं न अर्जनकामनानुवाद। किन्तु, कामनावत एव पुरुषस्य यागे अधिकारः। यथा, प्रयाजाद्यङ्गनुष्ठानेनैव प्रधानानुष्ठानं परिपूर्तिमेति, एवं स्वर्गकामनावता पुरुषेम अनुष्ठित एव यागः फलं प्रयच्छति, नान्यथेति द्वियीयस्य पक्षस्य सारभूतः अर्थः। अथ तृतीयपक्षः--  
 यद्वा \`स्त्रीकामः प्रायाश्चित्तं कुर्यात्‌' इतिवत्‌ यागं प्रति स्वर्गकामना निमित्तत्वेन बोध्यते। निमित्ते सति नैमित्तिकाकरण प्रत्यवायमात्रं, करणे न किञ्चित्‌ फलं, प्रत्यवायभियैव पुरुषपरवृत्तिसिद्धेः न विधिवैयर्थ्यमपि। अतः पदश्रुतिबलात्‌ धात्वर्थस्यैव यागादेः भाव्यत्वमुचितम्‌।

 । अथ यागस्य भाव्यत्वाक्षेपः तत्परिहारश्च।  
   
 ननु एवं सति विधेः प्रवर्तकत्वं भज्येत। यागः यदि भाव्यं (भाव्यः) तर्हि तस्य क्लेशरूपत्वेन अनिष्टत्वात्‌ न कोऽपि प्रवर्तेत। कस्यापि प्रवृत्तेरभावे विधेः प्रवर्तकत्वं भज्येत। अतः विधेः प्रवर्तकत्वसिद्ध्यर्थं भावनाया इष्टभाव्यकत्वाक्षेपात्‌ यागस्य च क्लेशात्मकत्वेन अनिष्टत्वात्‌ न तस्य भाव्यत्वम्‌ इति शङ्क्यम्‌। विधिन। भावनायाम्‌ इष्टभाव्यकत्वाक्षेपे प्रमाणाभावात्‌। फलोपहित प्रवृत्तिजनकत्वं यदि विध्यर्थः स्यात्‌, तदा प्रवृत्तेः आवश्यकत्वात्‌ विधिना इष्टबाव्यकत्वम्‌ आक्षिप्यते। नैतद्विध्यर्थः। फलोपहितप्रवृत्तिजनकत्वम् इत्यस्य कोऽर्थः। इति चेत्‌; विधिंश्रुत्वा अनुपदमेव यदि कश्चित्‌ प्रवर्तेत; तदानीं विधेः फलोपहितप्रवृत्तिजनकत्वं सिद्ध्यति। तादृशोर्थः अत्रनाङ्गीकर्तुं युज्यते। कुत इति चेत्‌; शतशः विधिश्रवणेऽपि अनेकेषां प्रवृत्त्यदर्शनात्‌। विधिना इष्टभाव्यत्वम्‌ आक्षिप्यते। किन्तु प्रवृत्तिजननयोग्यत्वमेव विध्यर्थः। प्रवृत्तिजननयोग्यत्वम् इत्युक्तौ, न सर्वदा प्रवृत्त्याभाव्यमित्यर्थः। कदाचित्‌ प्रवर्तेत; कदाचित्‌ न प्रवर्तेत। तेन प्रवृत्तिविरहेऽपि अरण्यस्थदण्डे घटकारणत्ववत्‌ विधौ प्रवर्तकत्वमिष्यते। विधिशतश्रवुणेऽपि केषाञ्चित्‌ प्रवृत्त्यदर्शनात्‌ प्रवृत्तिजननयोग्यत्वमेव विध्यर्थ इत्यभ्युपेयम्‌। तस्मात् यागस्य भाव्यत्वे, न काप्यनुपपत्तिः।  
 यदि प्रवृत्तिजननयोग्यत्वमात्रं विध्यर्थः, इत्यक्तौ, विधिवैयर्थ्यापातात्‌ फलोपहितप्रवृत्तिजनकत्वमेव विध्यर्थः प्रवृत्तिजननयोग्यत्वमात्रं विध्यर्थ इत्युक्तौ, तदा विधिवैयर्थ्यमेव सर्वत्रापतेत्‌। केषां चित्‌ विधिश्रवणेऽप्यप्रवृत्तिस्तु पापरूपप्रतबन्धवशात्‌ इत्युच्येत, तदापि समानपदश्रुत्तया धात्वर्थभाव्यत्वावगमबलात्‌ विधिः यागादौ भ्रमप्रमासाधारणेष्टसाधनताज्ञानमेवाक्षिपति। इष्टसाधनताज्ञानं तावत्‌ द्विविधम्‌-भ्रमात्मकेष्टसाधनताज्ञानं, प्रमात्मकेष्टसाधनताज्ञानंम्‌ इति। ततश्च भ्रमात्मकेष्टसाधनताज्ञानादेव प्रवृत्तिसिद्धेः न यागादौ इष्टसाधनत्वसिद्धिः। इष्टसाधनताज्ञानं यदि भ्रमात्मकम्‌ उच्येत, तर्हि, विषयसय तत्र सत्त्वं न आवश्यकम्‌। अतथाविषयेण भ्रमात्मकज्ञानस्योत्पत्तेः। सर्वथा यागस्यैव भाव्यत्वात् न प्रवृत्तिप्रयोजकप्रवृत्तिविषयजन्यफलेच्छासमानाधिकरणकर्तृत्वरूपाधिकारसिद्धिः।  
 यद्यदि अधिकारासिद्धिः, सर्वस्यापि शास्त्रस्य आनर्थस्यं स्यादिति चेत्‌; शास्त्रारंभाक्षेप एव पूर्वपक्षसार इत्याहुः।  
 अत्र सिद्धान्त उच्यते। ज्ञानानां मीमांसकमते स्वतः प्रामाण्यात्‌, विध्याक्षिप्रेष्टसाधनत्वानुमित्यात्मकज्ञानस्य बाधकं विना भ्रमत्वानुपपत्तेः। मीमांसकैः सर्वेषामपि ज्ञानानां स्वतः प्रामाण्यं स्वीक्रियते। तत्‌ कुतो हेतोः भाष्ये उक्तम् ब्रवीति वितथं चेति। विप्रतषिद्धमिदमुच्यते। अस्य कोऽर्थः? यदि शास्त्रं ब्रवीति, तत्‌ सत्यमेव स्यात्‌, न वितथं भवति। औष्णयस्य शैत्यस्य च यथा परस्पर विरोधः, तद्वत् शास्त्रीय ज्ञानस्य मिथ्यात्वस्य च परस्परं विरोधः। शास्त्रीयज्ञानं सर्वं यथा वर्तते, तथैव भवति, न अन्यथा कदापि भवति। तत्रापि हेतुः, \`औत्पत्तिकस्तु शब्दस्यार्थेन संबन्धः' इति सूत्रेण प्रदर्शितः। तत्र अनुपलब्धे अर्थे इत्युक्तम्। तथाच शास्त्रोक्तस्य अर्थस्य अव्यतिरेकः-- बाधो नास्ति, कारणदोषोऽपि नास्ति। तस्मात्‌ यागे इष्टसाधनत्वरूपो विषयः अवश्यम्‌ अस्तीत्यभ्युपेयम्। तेन भावनायाम् इष्टभाव्यकत्वं यागकरणकत्वं च विधिबलपात्‌ आपद्यते।  
 ननु पदश्रुत्या यागस्य भाव्यत्वं विधिन इष्टस्य भाव्यत्वं च अवगम्यते। किमत्र ग्राह्यम्‌' समानपदश्रुत्यपेक्षया समानाभिधानश्रुतेः अन्तरङ्गत्वेन प्राबल्यात्‌ विधिबोधितमेव इष्टभाव्यकत्वं ग्राह्यम्‌। समानपदश्रुत्यपेक्षया समानाभिधानश्रुतेः प्राबल्यं किंनिबन्धनम्‌ उच्यते। अर्थभावनारूपप्रवृत्तेः शब्दभावनात्मकप्रवर्तनायाश्च एकप्रत्ययबोध्यत्वात् प्रकृतिबोधितयागापेक्षया प्रवर्तना प्रवृत्तेरन्तरङ्गभूता।  
 किञ्च, भाव्यभावकरूपः विशेषसंबन्धः भावनेष्टयोः विधिबलादवगम्यते। यागभावानयोस्तु पदश्रुत्या संबन्धसामान्यमवगम्यते। \`यजेत' इत्येकस्मात् पदात्‌ यागोऽप्यवगम्यते बावनाप्यवगम्यते। उभयोः एकपदबोध्यत्वात्‌ कोऽपि संबन्धः अस्तीत्येतावन्मात्रं ज्ञायते। नासौ संबन्धः एवंरूप इति स्पष्ट विज्ञायते।  
 किञ्च, सामान्यविशेषयोर्मध्ये शीघ्रप्रवृत्तिकरत्वादिहेतुभिः विशेष एव प्रबलः। अतः शब्दमहिन्ना अर्थमहिम्नाच स्वर्गादीष्टभाव्यकत्वमेव आश्रयितुं युक्तम्‌।  
 किञ्च, कामशब्दघटितत्वाच्च अत्र स्वर्गस्य भाव्यत्वं विज्ञायते। समानपदश्रुत्या यागस्य भाव्यत्वम्‌ अभिहितं किल पूर्वपक्षिणा। तदपेक्षया प्रबलया युक्त्या स्वर्गस्यैव भाव्यत्वं वक्तव्यम्‌ इति वदति सिद्धान्ती। का नाम प्रबला युक्तिः? कानशब्दघटितत्वम्। स्वर्गकाम इति हि श्रूयते। स्वरसतः पुरुषस्य फले एव कामना जायते। पूर्वपक्षिणः साधनेऽपि कामना वर्तते। तादृशकामनमनुवदति स्वर्गकाम इति पदम्‌। स्वर्गशब्दश्च चन्दनवाचक इत्याद्युक्तं किल। तत्सर्वमसमञ्जसम्‌। कुतः? कुत्रापि साधनबोधकश्रुतै कामशब्दादर्शनात्‌ चन्दनरूपसाधनद्रव्यार्जनकामनामनुवदति स्वर्गकामशब्दः इत्येतदस्य न्तासमञ्जसम्‌। अनुवादस्य व्यर्थत्वात्‌।  
 अपि च स्वर्गशब्दः श्रुतिस्मृतीतिहासपुराणवशात्‌ दुःखासंभिन्नसुखभोगयोग्यदेशवशेषम्‌ अभिधत्ते। \`स्वर्गं लोकमेति' इति श्रुतिः। \`ते तं भुक्त्वा स्वर्गलोकं विशालम्‌' इति च भगवद्गीता। \`द्व्यष्टवर्षाः स्त्रियः स्वर्गे' इति भाष्यवाक्यं च लोकविशेषवाचकत्वे प्रमाणम्‌।  
 अथवा, आकृत्यधिकरणन्यायेन तादृश सुखमात्रवाची वा स्वर्गशब्दः। तत्रापि--  
 "यन्न दुःखेन संभिन्नं न च ग्रस्तमनन्तरम्‌। अभिलाषोपनीतं यत्‌ तत्सुखं स्वः पदास्पदम्‌"' इति वाक्यमस्ति प्रमाणम्‌। चन्दने आधुनिकानां क्वाचित्कः प्रयोग औपचारिक इति मन्तव्यम्‌। बहुश्रुतिस्मृति पुराणेतिहासवाक्यविरुद्धत्वात्‌। किञ्च, चन्दने स्वर्गशपब्दप्रयोगः कुत्रापि कोणे दृश्यते। न सर्वत्रापि।  
 यदपि पूर्वक्षिणा \`स्त्रीकामः प्रायश्चित्तं कुर्यात्‌' इतिवत्‌ कामनायाः निमित्तत्वमङ्गीकृत्य विधेः अकरणजन्यप्रत्यवायाक्षेपकत्वेन प्रवर्तकत्वं नेष्टभाव्यकत्वेनेत्युक्तम्‌। तन्न। कामनायाः प्रवृततिजनक्तवेऽपि निमित्तत्वे प्रमाणाभावात्‌, कामनाया निमित्तत्वे, नैमित्तिकयागाद्यकरणे प्रत्यवाय इत्यापद्येत। नैतद्युक्तम्‌। \`स्त्रीकाम' इत्यादावपि परस्त्रीकामनाया निषिद्धत्वात्, तत्कामनाजनितपापनिर्हरणार्थं प्रायाश्चित्तमनुष्ठेयम्‌ इत्येव शास्त्रार्थः। न तु स्त्रीकामनायां निमित्तायां यागः अनुष्ठेय इति। यदि स्त्रीकामनायां निमित्तायां याग अनुष्ठेयः आहोस्वित्‌ अन्यदीयप्रायश्चित्तं वा अनुष्ठेयमिति शास्त्रार्थः स्यात्, तर्हि नैमित्तिकाकरणे तत्प्रयुक्तपापम्‌ एकं, स्त्रीकामनया जनितं पापम्‌ अन्यत्‌ इति पापद्वयमापद्यते। नैवमभ्युपगम्यते अभिज्ञैः।  
 यदि कामनायाः निमित्तत्वं स्वीक्रियते, तर्हि नैमित्तिकप्रायश्चित्ताकरणे, कामनाजनितप्रत्यवायापेक्षया प्रत्यवायान्तरं स्यात्‌ इति प्रसज्येत इति वदन्ति। अतः तत्र परस्त्रीकामनाजनितं यत्पापं तत् क्षयस्यैव इष्टत्वात्‌ विधेः सर्वत्र इष्टसाधनत्वाक्षेपकत्वमेव। अत एव सर्वत्र नैमित्तिकस्थले विधेः अकरणे प्रत्यवायाक्षेपकत्वापेक्षया, लाघवात्‌ इष्टसाधनत्वाक्षेपकत्वमेव स्वीक्रियते। किमत्र लाघवम्‌? काम्येषु स्वर्गसाधनत्वाक्षेपः, नित्येषु नैमित्तिकेषु अकरणे प्रत्यवायजनकत्वाक्षेपः इति गौरवं प्रसज्यते। यदि सर्वत्र इष्टसाधनत्वाक्षेपकत्वं विधेः अङ्गीक्रियते, तर्हि लाघवं संपद्यते। तादृशलाघवानुरोधे न सर्वत्र विधेः इष्टसाधनत्वाक्षेपकत्वमेव। एवं तर्हि नित्यनैमित्तिकस्थलेऽपि फलम्‌ अस्तीति भवति। अस्तु नाम, कोष दोषः? नित्यनैमित्तिकस्थले, अकरणे प्रत्यवायाक्षेपकत्वम्‌' इति गौरवम्‌ आपद्येत। तस्मात् सर्वत्र एकरूपतया इष्टसाधनत्वमेव फलम्‌। तर्हि नित्यनैमित्तिकयोः किं वैलक्षण्यमिति पूर्वमेव निरूपितम्‌।  
 ननु \`यजेत स्वर्गकाम' इत्यत्र कामशब्दोपबन्धात्‌ योग्यत्वाच्च स्वर्गस्यैव भाव्यत्वेनान्वयो वक्तव्यः।  
 स्वर्गकाम इति पदे स्वर्गस्य भाव्यत्वेन अन्वये वक्तव्ये कथमन्वयः घटत इति इदानीं विमृश्यते। स्वर्गकामपदे स्वर्गशब्दः उपसर्जनतया श्रुयते। अन्यत्रोपसर्जनम्‌ अन्येन नान्वेतीति नियमः। स्वर्गकाम इति पदे प्रातिपदिकस्य स्वर्गे, प्रथमायाश्च कर्मत्वे लक्षणाम्‌ आश्रित्य स्वर्गं भावयेत्‌ इति भावः। \`यजेत स्वर्गकाम' इत्यादिषु अयं निष्कृष्टो बोधः। यागेन स्वर्गं भावयेत्‌' इति बोधः। स्वर्ग इति तत्र न श्रूयते इतिचेत्‌; स्वर्गकामपदस्य स्वर्गे लक्षणा इति स्वीक्रियते। तत्र स्वर्गकाम प्रातिपदिकम्‌। प्रथमाविभक्तिश्च श्रूयते। प्रथमायाः कर्मत्वे लक्षणा। स्वर्गकामपदस्य स्वर्गे लक्षणा' इत्युभयत्रलक्षणां स्वीकृत्य स्वर्गः भाव्यत्वेन अन्वेतीतिबोधः। केचित्तु, स्वर्गकामः अधिकारित्वेन अन्वीयते। स्वर्गमिति द्वितीयान्तपदम्‌ अध्याङ्गियते। तथा च स्वर्गकामः पुरुषः यागेन स्वर्गं भावयेत्‌ इति वर्णयन्ति। तन्ना। भावनायां फलापेक्षायाः प्राथमिकत्वात्‌ लक्षणायाः अध्याहारापेक्षया लघुत्वाच्च पूर्वोक्तप्रकार एव श्चेयान्‌।  
 कथं श्रेयानिति निर्णीयते इति चेत्‌; लक्षणा तावत्‌ पददोषः। अध्याहारस्तु वाक्यदोषः, अविद्यमानस्यैव पदस्य अत्र अध्याहारः कर्तव्यः। स महात्‌ दोषः। विद्यमानस्यैव पदस्य किञ्चित्‌ वैलक्षण्येन अर्थो वर्णनीयः लक्षणायाम्‌। तस्मात् लक्षणापेक्षया अध्याहारः गुरुः, अध्याहारापेक्षया लक्षणा लघुः इति सिद्धान्तितम्‌।  
 भावनायाम्‌ इष्टरूपफलसद्भावात्‌ फलेच्छादिघटिताधिकारस्य सिद्धेः अधिकारलक्षणमिदम्‌ आरब्धव्यम्‌' इति सिद्धम्‌।

प्रश्नः-- शास्त्रिणः! त्रैवर्णिकबाह्यानां तिरश्चां देवानाम्‌ ऋषीणां स्त्रीणां च अधिकारसदसद्भावं सोपपत्तिकम्‌ उपपादयन्तु।

समाः-- एवम्‌ अधिकारे सिद्धे सकेषामिति विमर्शनीयन्‌ \`स्वर्गकामे यजेत' इति आदि वाक्यात्‌ पुरुषस्य वा स्त्रिया वा देवस्य वा ऋषर्वा अधिकार इति न ज्ञायते। स्वर्गकाम इत्येतावन्मात्रं विद्यते। स्वर्गकामनावान्‌ अधिकारी इति ज्ञायते। स्वर्गकामनावान्‌ तिर्यगपि भवेत्‌, देवोऽपि भवेत्‌, ऋषिरपि भवेत्‌। सर्वचेतनेष्वपि संभवात्‌ इत्युक्तं भाष्ये। एवञ्च चेतना(न) मात्रस्याधिकारः इति पूर्वपक्षिणो मन्यन्ते। तत्र सिद्धान्तिभिः तिएत्तामधिकारः नास्ति, त्रैवर्णिकबाह्यानामप्यधिकारो नास्ति। ऋषीणां देवानां च अधिकारः नास्ति। स्त्रियाः परम्‌ अधिकारः अस्ति इति, इदानीं पूर्वपक्षितम्‌ अस्माभिः, तिरश्चां कामनाया अभावात्‌ न तेषामधिकार इति चेदाक्षिप्यते, तर्हि तैः उच्यते - स्त्रियाः तिरश्चामं अधिकारः कामना नास्तीति कथं निर्जेतुं शक्यते? परकीयेच्छाया अप्रत्यक्षत्वेन तदभावनिश्चयानुपपत्तेः। तिरश्चां कामना अस्ति न वा इति न अस्माभिः निर्णेतुं शक्यम्‌। इच्छाया अप्रत्यक्षत्वात्‌। पुराणादिषु श्येनादीनाम् अष्टम्युपवासश्रवणात्‌। अष्टभ्यामुपवायः चतुर्दश्यामुपनासः इत्यादिकं पुराणादिषु दृश्यते। तेषां स्वर्गेच्छानुमानसंभवाच्च। तेन तेषामपि स्वर्गेच्छा वर्तत इति अनुमातुं शक्यते। न च सर्वाङ्गसहितप्रधानानुष्ठानासामर्थ्यात्‌ अनधिकारस्तेषाम्‌। यावच्छक्यम्‌ अनुष्ठानोपपत्तेः। तिरश्चां वागिद्रियाभावात्‌ मन्त्रोच्चारणासामर्थ्यात्‌ अन्यस्यापि कर्मकलापस्य कर्तुमशक्यत्वात्‌ अनधिकार इति चेत्‌; यावच्छक्यं तावदनुष्ठीयताम्‌। तत्र को दोष इति चेत्‌? अत्रोच्यते -- भावनायाम्‌ अंशत्रयान्वयोत्तरं विधिबलेन अधिकारिकल्पनात्‌ पूर्वावगतसाङ्गप्रधानानुष्ठानसमर्थ एव अधिकारी। अतश्च असमर्थत्वात्‌ इति एक हेतुः अद्रव्यत्वात्‌ इत्यपरो हेतुः। अविद्यत्वाच्च (अविद्यत्वं नाम वेदादि अध्य्यनशून्यत्वम्‌) न तिरश्चाम्‌ अधिकारः। तेषाम्‌ उपवासस्य रोगनिमित्तारुच्याप्युपपत्त्या न तन्मात्रेण स्वर्गेच्छानुमानसंभवः। कर्माङ्गभूत विष्णुक्रमणाद्यसमर्थत्वाच्च न पङ्ग्वन्धबधिरमूकादीनाम्‌ अधिकारः। तथाहि - अन्धो नाज्यमञेक्षितुं क्षमः। आज्यावेह्यणं नाम किञ्चित् कर्म विहितं यागे यजमानेन कुदुंबसहितेन आझ्यमवेक्षणीयमिति। तत्र अन्धः न क्षमः। पङ्गुः विष्णुक्रमणेष्वशकतः, बधिरः न अध्वर्युप्रोक्तं न शृणोति। ततः \`क्लृप्रीः वाचयति' इति विहितस्य अनुष्ठानं न सिद्ध्योत्‌। मूकः अनुमन्त्रणा दौ अशक्तः, तिर्यञ्चः बहुषु अशक्ताः णीमांसकमते देवानां विग्रहानङ्गीकारेम तेषामपि कर्मसु नाधिकारः।  
 ऋषीणां प्रवरवरणाद्यसंन्नवात् नाधिकार इति प्राञ्चः। संसारस्य अनादित्वाङ्गीकारात् पूर्वपूर्वभृग्वादिवरणसंभवात्‌ तेषामधिकारे न काचिदनुपपत्तिः इति नव्याः। \`संपलीपत्या सुकृतेन गच्छाताम्‌' इत्यादिमन्त्रवर्णात्‌, \`पाणिग्रहणाद्धि सहत्वं कर्मसु तथा पुण्यफलेषु' इत्यादिस्मृतेस्च स्त्रिया अप्यधिकारोऽस्ति कर्मसु।

प्रश्नः-- शास्त्रिणः! दम्पत्योरुभयोरपि पृथक्‌पृथक्‌ कर्मानुष्ठानं वा? सहवा? द्वयोरप्यधिकारे \`यजेत' इत्येकत्वास्य कथमुपपत्तिः?  
समाः-- तिर्यगादीनाम्‌ अधिकाराभावेऽपि स्त्रिया यागे अधिकारः अस्तीति इदानीं समर्थितम्‌। तर्हि स्त्रियाः अपि व्यधिकारः पुरुषस्याप्यधिकारः इति विचिकित्साजायते। तत्र उभयोरप्यधिकरसद्भावात्‌ पृथगेव अनुष्ठातव्यमिति पूर्वपक्षिणो मन्यन्ते। न पृथगनुष्ठानम्‌। कुत इति चेत्‌? प्रत्येकप्रयोगे अन्यतरकर्तृकाज्वावेक्षणान्वारंभणादिपदार्थलोपेन वैणुण्यापत्तेः। एकस्मित्‌ प्रयोगे स्त्रियापि किञ्चित्‌ कर्तव्यं वर्तते। पुरुषेमापि किञ्चित्‌ कर्तव्यं वर्तते। स्त्रीकर्तृकप्रयोगे परुषकर्तृकस्य कर्मणः लोपः। पुरुषकर्तृकप्रयोगे स्त्रीकरतृकप्रयोगस्य लोपः भवेत्‌। तस्मात्‌ उभौ सहैव कर्म अन्वतिष्टन्ति। (अनुतिष्ठतः)। तर्हि एकत्वस्य कथमुपपत्तिः? \`यजेत' इत्याख्यातोपात्तंम्‌ एकत्वं कुत्रान्वेति? दम्पत्योः सत्यपयधिकरे उभयोः अधिकारघटकीभूतं कर्तृत्वं व्यासज्यवृत्ति इत्यङ्गीक्रियते। व्यासज्यवृत्तित्वं नाम उभयत्रापि तत्‌ कर्तृत्वं व्याप्य वर्तते इत्यर्थः। कर्तृत्वमेकं परुषे स्त्रियां च व्याप्य वर्तते इत्यर्थः। तादृशव्यासज्यवृत्ति यत्‌ कर्तृत्वं ततर एकत्वमन्वेति। कर्तृत्वमेकम् इत्यर्थः। अग्नीषोमीययोः देवतात्ववत्‌। अग्नीषोमौ देवता इति श्रूयते। अग्नीषौमौ देवता इत्युक्तौ, यदि अग्नीषोमयोः पृथम् पृथक्‌ देवतात्वं, तर्हि अग्नीषोमौ देवते इति वक्तव्यम्‌। तथानोच्यते। परन्तु अग्नीषोमौ देवता इत्युच्यते। तत्र कथं निर्वाहः क्रियते? देवतात्वं नाम धर्मः अग्निः सोम इत्युभयाश्रयः इति। तद्वत्‌ अत्र स्त्रियां पुरुषे न कर्तृत्वं व्याप्य वर्तते। तथाच एकत्वस्य कर्तृत्वा श्रयगतत्वे द्विवचनापत्तेः। एकत्वं कर्तृत्वाश्रयं, न तु कर्तृत्वाश्रयगतम्‌। कर्तृत्वाश्रयः स्त्री पुमाश्च, तद्गतत्वे द्वित्वं स्यात्‌। कर्तृत्वगतत्वे कर्तृत्वस्य एकत्वात्‌ यजेत इत्येकवचनस्य उपपत्तिः संभवति। कर्तृत्वं चात्र कृत्याश्रयत्वसमनियतं अखण्डोपाधिरूपं द्रष्टव्यम्‌। न तु कृत्याश्रयत्वम्‌। तस्य प्रत्यात्मं कृति भेदेन भेदात्‌ व्यासज्यवृत्तित्वानुपपत्तेः।  
 अस्तु। त्रैवार्णिकवह्यानां कथं नाधिकार इति समर्थ्यते? ते समर्थाः। नान्धाः न पङ्गवः। स्वर्गादिकामनापि तेषां वर्तते। तथाच तेषामप्यधिकारोऽस्तु इति चेत्; त्रैवर्णिकबाह्यानाम्‌ अग्न्यभावात्‌ विद्यभावाच्च न अधिकारः। कर्मणाम्‌ अग्निः विद्याच अत्यावश्यकी। यदि अग्निः नास्ति, तर्हि कथं कर्म अनुष्ठातुं शकग्यते? यदि वा विद्या नाधिगता कथं वा क्रम अनुष्ठातुं शक्यते? कुतः? तेषामग्निः नास्ति, कुतो वा विद्या नास्ति?। तैरपि अध्ययनं क्रियताम्‌, तैरपि अग्निः स्वीक्रियताम् इति चेत्‌, न अस्मदायत्तोऽयं विषयः। वेदे तु, वसन्ते ब्राह्मणोऽग्नीनादधीत, ग्रीष्मे राजन्यः, शरदि वैस्यः, इति त्रैवर्णिकानामेव अग्न्याधानविधिः श्रूयते, न तु त्रैवर्णिकबाह्यस्य। एवं, वसन्ते ब्राह्मणम्‌ उपनयीत, ग्रीष्मे राजन्यं, शरदि वैश्यम्‌ इति त्रैवर्णिकानामेव उपनयनं विहितम्‌। उपनयनं च विद्यार्थम्‌। तथाच \`स्वर्गकामो यजेत' इत्यादिविधयः अविशेषप्रवृत्तावपि आधानाध्ययनविधिसिद्धाग्निविद्यावतः पुरुषान् आश्रित्यचरितार्थाः न अन्येषाम्‌ अग्नीन् विद्यां च आक्षिपन्त, इति त्रैवर्णिकबाह्यानां नाधिकराः। एतदुक्तं भवति - यत्र प्रमाणान्तरात्‌ अग्निः विद्यते, येषु वा प्रमाणान्तरात् विद्या विद्यते, तानेवाश्रित्य, \`स्वर्गकामो यजेत' इत्यविशेषपरवृत्तापि श्रुतिः चरितार्था भवति।  
 यदि अविशेष प्रवृत्तिसहिम्ना सर्वेषामपि स्वीक्रियते, तरिहि आधानविधयः विधद्याविधयस्च व्यर्थाः स्युः। \`स्वर्गकामो यजेत' इति श्रुतेश्च गौरवं स्यात्‌। तथाच एतस्य गोरव परिहारार्थं, \`वसन्ते ब्राह्मणोऽग्नीनादधीत' इत्यादीनां वाक्यानां सार्थक्यसिद्ध्यर्थं च इतरेषां नाधिकारः इत्येव युक्तः पक्षः।

प्रश्नः-- शास्त्रिणः। रथकारस्य निषादस्थपतेश्च कुत्र अधिकारः? कुत्र न? इति विवेचयन्तु।  
समाः-- एतावता त्रैवर्णिकबाह्यानां अधिकारो नास्तीत्युक्तम्‌। विद्याभावात्‌ अग्न्यभावात्‌, तर्हि एतद्वाक्यस्य का गतिः? \`वर्षासु रथकारोऽग्नीनादधीत' इति श्रूयते। रथकारो नाम कश्चन जातिविशेषः, त्रैवर्णिकबाह्यः, स वर्षासु अग्न्याधानं कुर्यात्‌ इति वर्तते। यता ब्राह्मणस्य क्षित्रियस्य वैश्यस्य च अग्न्याधानकाल उक्तः, एवं रथकारस्यापि अगन्याधानकाल उक्तः \`वर्षासु रथकारोऽग्नीनादधीत' इति। तत्र रथकारशब्दः कथम्‌? तत्र कोऽर्थ इति चेत्‌; तत्र पूर्वपक्षी मन्यते, रथकारशब्दस्य यदि रूढीमाश्रित्य त्रैवर्णिकबाह्य एव अर्थ इति स्वीक्रियते, तर्हि अग्निविद्याक्षेपः तत्र आवश्यको भवति। तद्गौरवपरिहारार्थं रथकारो नाम त्रैवर्णिक एवह कश्चित्‌ भवतु। रथकारशब्दस्य एवमर्थो वर्ण्यते - रथं करोति इति रथकारः, रथस्य कारः रथकारः ब्राह्मणो वा क्षत्रियो वा भवतु वैश्यो वा भवतु। यः कोऽपि रथकारो भवति। एवं तर्हि अग्न्याधानकाले रथकर्तुत्वं ततर आवश्यकं अपि भवति। तथा वक्तुं शक्यते वा? अग्न्याधानकाले रथकरणं तस्य कथं स्यात्‌। तन्मास्तु। रथकरणयोग्यताऽस्ति। रथकरणयोग्यतावान्‌ यः, स वर्षासु अग्नीनादधीत' इत्यर्थः। तथाच एवं वाक्यर्थः संपयतेरथकारयोग्यतायां योग्यतारूपनिमित्ते सति वर्षाकाले अग्नीनादधीत। त्रैवर्णिकानां कालः इतः पूर्वमेवोक्तः। इदानीं त्रैवर्णिकस्य इति यचत्‌ वाक्यं प्रवर्तते; तर्हि एवमर्थः वर्णनीयः। रथकरणयोग्यतारूपनिमित्ते सति त्रैवर्णिकस्यैव कालः वर्षाकाल इति। एवं च तत्र यौगिकत्वामापद्यते। रथकारो नाम त्रैवर्णिकात् किञ्चित् न्यूनः वेदाधिकृतः जातिविशेषः इति सुप्रसिद्धः रूढ्या। लोके सर्वत्र योगात् रूढिः बलीयसी इति व्यवहारः क्रियते। तादृशस्य व्यवहारस्य इदमेवाधिकरणं मूलम्‌। यौगिक अर्थग्रहणे अवयवार्थबोधः प्रथमतः अनन्तरंम्‌ अवयव्यर्थ बोधः इति विलंबो भवति। रूढयर्थग्रहणे न विलंबो भवति। शीघ्रोपस्थितकत्वात्‌ रूढ्यर्थ एव ग्राह्यइति सिद्धन्तित तस्मात्‌ योगाद्रूढिर्बलयसी इति। न्यायमाश्रित्य, रथं करोति इति व्युत्पत्तिः न संभवति। योगात् रूढेर्बलीयस्त्वात्‌। रथधकरणनिमित्त इत्यपि न संभवति। असंभवात्‌। रथकरणयोगायतायाश्च रथकरणयोग्यतायां निमित्ते इत्युक्तौ, निमित्तत्वं नाम कादाचित्कत्वम्। यदि सर्वदा तस्मिन्‌ कश्चन अर्थः विद्यते, तत्र निमित्तत्वं न संभवति। \`उपरागेस्नायात्‌' इत्युच्यते। तर्हि उपरागः सर्वदा भवति वा? यदा कदाचित्‌ भवति। \`यावज्जीवमग्निहोत्रं जुहोति' इति विद्यते। जीवनं सदा भवति। अतः यावज्जीवमिति निमित्तत्वेन श्रूयमाणत्वेऽपि तस्य नित्यत्वं स्वीक्रियते। \`उपरागे स्नायात्‌' इत्यस्य उपरागस्य सदातनत्वाभावात्‌ कादाचित्कत्वात् तस्य नैमित्तिकत्वं स्वीक्रियते। तथाच नित्यस्य नैमित्तिकस्य च इदं वैलक्षण्यं वदन्त्यभिज्ञाः। नियतनिमित्तत्वं नित्यत्वम्‌। अनियतनिमित्तत्वं नैमित्तिकत्वम्‌ इति। तस्मात् रथकारो नाम त्रैवरणिकबाह्य एव। तस्यैव \`अग्नीनादधीत' इति विशिष्य विद्यते। कथं तस्य अनुष्ठानम्‌। रथकारेण अगन्याधानं कथं कर्तव्य म्‌? इति चेत्‌; तन्मात्रमन्त्र ग्रहणे तत्कालमात्रं तस्याधिकारः स्वीक्रियते। तादृशाधानेनसिद्धस्याग्नेः कुत्रोपयोगः? इति चेत्‌; अत्र प्राचीनाः वदन्ति - आधानसिद्धाग्नेः न कुत्राप्यपयोगः। अग्न्याधानेन विशेवजिन्न्यायेन स स्वर्गः स्यात्‌ सर्वान्‌ प्रत्यविशिष्टत्वात्‌' इति विश्वजिन्न्यायेन रथकारकर्तृकाधानेन स्वर्गरूपफलं भवति इति प्राचीनानामभिप्रायः। खण्डदेवमिश्रास्तु \`अग्नीनादधीत' इति द्वितीयायाः श्रवणात् अग्निसंस्कार एव आधानम्‌। संस्कृतस्य अग्नेः कुत्र उपयोगः? इति चेत्‌; आहिताग्निमग्निभिर्दहन्ति यज्ञपात्रेश्च, इति आहिताग्निदहनकाले यः अग्निः आधानसंस्कारसंस्कृतः तेन अग्निना दाहः कार्यः। तत्र यानि पात्राणि स्वीकृतानि, तैरपि सः दग्धव्यः इत्यादिकं श्रूयते। तत्र उपयोगः, इतराग्न्याधानवत्, अस्य अग्न्याधानस्यापि अर्थकर्मत्वं नास्ति। परं तु गुणकृतकर्मत्वमेव वदति इति रथकरमधिकृत्य विचारः प्रवर्तितः।  
 एवमन्यत्रापि \`रौद्रं वास्तुमध्ये चरुं निर्वपेत्‌' इत्युपक्रम्य, \`एतया निषादस्थपतिं याजयेत्‌' इति कश्चन यागो विहितः। अयमपि यागः वचनबलात्‌ त्रैवार्णिकबाह्यस्यैव स्वीक्रियते इति सिद्धम्‌। कथं तथा वक्तव्यम्? निषादस्थपतिशब्दस्य कोऽर्थ इति विचार्यताम्। निषादस्यपतिशब्दस्य, निषादस्य स्थपतिः, आहोस्वित्‌ निषादश्चासौ स्थपतिश्चेति उभयथा विग्रहः कर्तुं शक्यते। यदि निषादस्य स्थपतिः, इत्युच्येत, तर्हि निषादस्वाम्यभिन्नः स्थपतिरिति लक्षणा स्यात्‌। यद निषाद श्चासौ स्थपतिः इति कर्मधारयः स्वीक्रियते, तदा निषादभिन्नः स्थपतिः इति लक्षणां विनैव वाक्यर्थः वक्तुं शक्यते। तस्मात्‌ तत्पुरुषापेक्षया कर्मधारस्यैव बलीयस्त्वात्‌ निषादाभिन्नः स्थपतिः इत्येव वाक्यार्थः। तथाच त्रैवर्णिकबाह्य एव, तस्यैव अस्मिन्‌ यागे अधिकारः। यथा रथकारसय अधिकारः, तद्वत्‌ एतस्यापि अत्रैव अधिकारः। एवं क्वचित्‌ वचनबलात्‌ अधिकारस्य स्वीकरणात्‌ अन्यत्र तेषाम नाधिकार इति सिद्ध्यति।  
 एवं काम्येषु सर्वाङ्गसहितप्रधानानुष्ठानसमर्थस्यैव अधिकारः। नित्यनैमित्तिकेषु तु शक्याङ्गसहितप्रधानानुष्ठानसमर्थस्याप्यधिकार इत्यपि किञ्चिद्वैलक्षण्यं वर्तते अधिकारे। तथाच अस्मिन्‌ षष्ठाध्याये प्रथमपादे, केषामधिकारः? केषां न? तत्र को हेतुः? इत्यादिकमुक्तम्‌। विशिष्य च अन्यत्र अनुक्तस्य अधिकारलक्षणस्य अधिकारप्रमाणस्य च अत्र बहुधा विवरणं कृतम्‌ इति यथामति अयमर्थः उपपादितो मया।      


  
  
    






![](include/loader.gif) **Please Wait....**





**End Of Book**











\]
