+++
TITLE = "आत्मपूजोपनिषद्"
DOMAIN = "उपनिषदः"
SUB-DOMAIN = "उपनिषदसम्बद्धपुस्तकानि"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-4256"
url = "https://www.ebharatisampat.in/readbook3.php?bookid=MjMwODQ3NzAwMDY1ODA0&pageno=MjI0MjQyNjk5NTk="
title = "आत्मपूजोपनिषद्"

+++
[[आत्मपूजोपनिषद्	Source: [EB](https://www.ebharatisampat.in/readbook3.php?bookid=MjMwODQ3NzAwMDY1ODA0&pageno=MjI0MjQyNjk5NTk=)]]

\[





आत्मपूजोपनिषद् ।



ॐ तस्य निश्चिन्तनं ध्यानम् ।

सर्वकर्मनिराकरणमावाहनम् ।

निश्चलज्ञानमासनम् ।

समुन्मनीभावः पाद्यम् ।

सदामनस्कमर्घ्यम् ।

सदादीप्तिराचमनीयम् ।

वराकृतप्राप्तिः स्नानम् ।

सर्वात्मकत्वं दृश्यविलयो गन्धः ।

दृगविशिष्टात्मानः अक्षताः ।

चिदादीप्तिः पुष्पम् ।

सूर्यात्मकत्वं दीपः ।

परिपूर्णचन्द्रामृतरसैकीकरणं नैवेद्यम् ।

निश्चलत्वं प्रदक्षिणम् ।

सोऽहंभावो नमस्कारः ।

परमेश्वरस्तुतिर्मौनम् ।

सदासन्तोषो विसर्जनम् ।

एवं परिपूर्णराजयोगिनः सर्वात्मकपूजोपचारः स्यात् ।

सर्वात्मकत्वं आत्माधारो भवति ।

सर्वनिरामयपरिपूर्णोऽहमस्मीति

मुमुक्षूणां मोक्षैकसिद्धिर्भवति ॥

इत्युपनिषत् ॥

॥ इति आत्मपूजोपनिषत् समाप्ता॥

--------------- --------------





![](include/loader.gif) **Please Wait....**

**End Of Book**

\]
