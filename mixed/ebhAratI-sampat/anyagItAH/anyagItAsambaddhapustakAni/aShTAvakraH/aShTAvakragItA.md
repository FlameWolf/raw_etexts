+++
TITLE = "अष्टावक्रगीता"
AUTHOR = "अष्टावक्रः"
PUBLISHER = "गङ्गाविष्णु-श्रीकृष्णदासः"
"PUBLISH YEAR" = "1920"
DOMAIN = "अन्यगीताः"
SUB-DOMAIN = "अन्यगीतासम्बद्धपुस्तकानि"
PAGES = "255"
LANGUAGE = "संस्कृतम् हिन्दी"
PRINTER = "लक्ष्मीवेङ्कटेश्वर-स्टीम्-मुद्रणालयः"
"SERIAL NO." = "Ebharati-6661"
url = "https://www.ebharatisampat.in/readbook3.php?bookid=MjQ5Mjc3MDc5MDM0OTM2&pageno=MjI0MjQyNjk5NTk="
title = "अष्टावक्रगीता"

+++
[[अष्टावक्रगीता	Source: [EB](https://www.ebharatisampat.in/readbook3.php?bookid=MjQ5Mjc3MDc5MDM0OTM2&pageno=MjI0MjQyNjk5NTk=)]]

\[



[TABLE]



प्रस्तावना.

 परमतत्त्वका ज्ञान शास्त्र और ब्रह्मवेत्ता सद्गुरुके उपदेशके बिना किसीकोभी नहीं होता है. इसवास्ते परमोपकारक महर्षिजनोने अध्यात्मविद्योपदेशके अर्थ अनेक प्रकारके वेदांतग्रन्थ निर्माण करके परमतत्त्वको प्रकट किया हैं. उन ऋषियोमे अग्रगण्य श्रीअष्टावक्रमहर्षिजीने राजा जनकजीके प्रति ब्रह्मविद्याका उपदेश किया वह "अष्टावक्रगीता" इस नाम से ग्रंथरूप होकर प्रसिद्ध हुआ.

 यह "अष्टावक्रगीता" ग्रन्थ ब्रह्मविद्यामेअतिमान्य है. इसका लाभ सर्व लोकोको होनेके वास्ते हमने इसकी सरल सुबोध सान्वय भाषाटीका बनवाकर निज “लक्ष्मीवेङ्कटेश्वर" छापेखानेमें छापकर प्रसिद्ध किया है.

 सर्व सज्जन ब्रह्मविद्याभिलाषियोंसे प्रार्थना है कि, इस ग्रंथको संग्रह करके इसमें कहे हुए ब्रह्मोपदेशको जानकर इस सवके तरनेका उपाय निश्चित करके इस जन्मका सार्थक करेंगे.

भवदीय कृपाकांक्षी-  
गङ्गाविष्णु श्रीकृष्णदास,  
लक्ष्मीवेङ्कटेश्वर " प्रेस, कल्याण - मुंबई.



श्रीः।

अथाष्टावक्रगीताप्रकरणानुक्रमणिकाप्रारम्भः।

|              |                          |
|:------------:|:------------------------:|
| **अनुक्रम**. |      . **प्रकरण.**       |
|      १       |      गुरूपदेशप्रकरण      |
|      २       |     शिष्यानुभवप्रकरण     |
|      ३       |    आक्षेपोपदेशप्रकरण     |
|      ४       |  पुनः शिष्यानुभवप्रकरण   |
|      ५       |      लयोपदेशप्रकरण       |
|      ६       |     पुनः गुरूपदेशकरण     |
|      ७       |     शिष्यानुभवप्रकरण     |
|      ८       |      बंधमोक्षप्रकरण      |
|      ९       |      निर्वेदप्रकरण       |
|      १०      |        उपशमप्रकरण        |
|      ११      |     ज्ञानाष्टकप्रकरण     |
|      १२      |     एवमेवाष्टकप्रकरण     |
|      १३      |       यथासुखप्रकरण       |
|      १४      |    शांतिचतुष्कप्रकरण     |
|      १५      |    तत्त्वोपदेशप्रकरण     |
|      १६      |  विशेषज्ञानोपदेशप्रकरण   |
|      १७      |    तत्त्वस्वरूपप्रकरण    |
|      १८      |         शमप्रकरण         |
|      १९      |   आत्मविश्रान्तिप्रकरण   |
|      २०      |    जीवन्मुक्तिप्रकरण     |
|      २१      | संख्याक्रमविज्ञानप्रकरण |

इत्यष्टावक्रगीताप्रकरणानुक्रमणिका संपूर्ण।



**॥ श्रीः॥**

**अथ**

**अष्टावक्रगीता**

**सान्वय—भाषाटीकासहिता।**

![](../books_images/U-IMG-1721740283Astabakra_Gita-1-removebg-preview.png)

कथं ज्ञानमवाप्नोति कथं मुक्तिर्भविष्यति।  
वैराग्यं च कथं प्राप्तमेतद्ब्रूहि मम प्रभो।

 अन्वयः — हे प्रभो ! – ( पुरुषः ) ज्ञानम् कथम् अवाप्नोति।( पुंसः ) मुक्तिः कथम् भविष्यति। ( पुंसः ) वैराग्यम् च कथम् प्राप्तम् (भवति) एतत् मम ब्रूहि॥ १॥

 एक समय मिथिलाधिपति राजा जनकके मनमें पूर्वपुण्यके प्रभावसे इस प्रकार जिज्ञासा उत्पन्न हुई कि, इस असार संसाररूपकी बंधनसे किस प्रकार मुक्ति होगी और तदनंतर उन्होंने ऐसाभी विचार किया कि किसी ब्रह्मज्ञानी गुरुके समीप जाना चाहिये, इसी अंतरमें उनको ब्रह्म- ज्ञानके मानो समुद्र परम दयालु श्रीअष्टावक्रजी



मिले। इन मुनिकी आकृतिको देखकर राजा जनकके मनमें यह अभिमान हुआ कि, यह ब्राह्मण अंत्यतही कुरूप है,। तव दूसरेके चित्तका वृत्तांत जाननेवाले अष्टावक्रजी राजाके मनकाभी विचार दिव्यदृष्टिके द्वारा जानकर राजा जनकसे वोले कि, हे राजन् ! देहदृष्टिको छोड़कर यदि आत्मदृष्टि करोगे तो यह देह टेढा है परंतु इसमें स्थिर आत्माटेढा नहीं है, जिस प्रकार नदी टेढ़ी होती है परंतु उसका जल टेढा नहीं होता है, जिस प्रकार इक्षु (गन्ना) टेढा होता है परंतु उसका रस टेढा नहीं है। तिस प्रकार यद्यपि पांच भौतिक यह देह टेढाहै, परंतु अंतर्यामी आत्मा टेढा नहीं है। किंतु आत्मा असंग, निर्विकार, व्यापक, ज्ञानघन, सच्चिदानंदस्वरूप, अखंड, अच्छेद्य, अभेद्य, नित्य, शुद्ध, बुद्ध और मुक्तस्वभाव है इस कारण हे राजन् ! तुम देहदृष्टिको त्यागकर आत्मदृष्टि करो। परम दयालु अष्टावक्रजीके इस प्रकारके वचन सुननेसे



राजा जनकका मोह तत्काल दूर हो गया और राजा जनकने मनमें विचार किया कि मेरे सब मनोरथ सिद्ध हो गये, मैं अब इनकोही गुरु करूंगा। क्योंकि यह महात्मा ब्रह्मविद्याके समुद्ररूप हैंजीवन्मुक्त हैं, अब इनसे अधिक ज्ञानी मुझे कौन मिलेगा? अब तो इनसेही गुरुदीक्षा लेकर इनकीही शरण लेना योग्य है, इस प्रकार विचारकर राजा जनक अष्टावक्रजी इस प्रकार बोले कि, हे महात्मना मैं संसारबंधनसेछूटने के निमित्त आपकी शरण लेनेकी इच्छा करता हूं, 'अष्टावक्रजीनेभी राजा जनकको अधिकारी समझकर अपना शिष्यकर लिया, तब राजा जनक अपने चित्तके संदेहोंको दूर करनेके निमित्त और ब्रह्मविद्याके श्रवण करनेकी इच्छा करके अष्टावक्रजीसे पूछने लगे। अष्टावक्रजीसे राजा जनक प्रश्न करते हैं कि—हे प्रभो ! अविद्याकरके मोहित नाना प्रकारके मिथ्या संकल्प विकल्पोंकरके वारंवार



जन्ममरणरूप दुःखोंको भोगनेवाले इस पुरुषको 'अविद्यानिवृत्तिरूप ज्ञान किस प्रकार प्राप्त होताहै इन तीनों प्रश्नोंका उत्तर कृपा करके मुझसे कहिये॥ १॥

अष्टावक्र उवाच।

**मुक्तिमिच्छसि चेत्तात विषयान्विषवत्त्यज  
क्षमार्जवदयातोषसत्यं पीयूषवद्भज॥२॥**

 अन्वयः–हे तात। चेत् मुक्तिम् इच्छसि ( तर्हि ) विषयान् विषवत् ( अवगत्य ) त्यज। क्षमार्जवदयातोषसत्यम् पीयूषवत् ( अवगत्य ) भज॥ २॥

 इस प्रकार जब राजा जनकने प्रश्न किया तव ज्ञानविज्ञानसंपन्न परम दयालु अष्टावक्रमुनिने विचार किया कि यह पुरुष तो अधिकारी है और संसारबंधनसे मुक्त होनेकी इच्छासे मेरे निकट आया है, इस कारण इसको साधनचतुष्टयपूर्वक ब्रह्मतत्वका उपदेश करूं क्योंकि साधनचतुष्टयके विना कोटी उपाय करनेसेभी ब्रह्मविद्या फलीभूत नहीं होती है इस कारण शिष्यको प्रथम साधनचतुष्टयका उपदेश



करना योग्य है और साधनचतुष्टयके अनंतरही ब्रह्मज्ञानके विषयकी इच्छा करनी चाहिये, इस प्रकार विचार कर अष्टावक्रजी बोले कि —हे तात! हे शिष्य ! संपूर्ण अनर्थोंकी निवृत्ति और परमानंदमुक्तिकी इच्छा जब होवे तव शब्द, स्पर्श, रूप, रस और गंध इन पांचों विषयोंको त्याग देवे।ये पांच विषय कर्ण, त्वचा, नेत्र,जिह्वाऔर नासिका इन पांच ज्ञानेंद्रियोंके हैं, ये संपूर्ण जीवके बंधन हैं, इनसे बंधा हुआ जीव उत्पन्न होता है और मरता है तब बडा दुःखी होता है, जिस प्रकार विष भक्षण करनेवाले पुरुषको दुःख होता, उसी प्रकार शब्दादिविषयभोग करनेवाला पुरुष दुःखी होता है। अर्थात् शब्दादि विषय महा अनर्थका मूल है उन विषयोंको तू त्याग दे।अभिप्राय यह है कि, देह आदिके विषयमें मैं हूं, मेरा है इत्यादि अध्यास मत कर इस प्रकार बाह्य इंद्रियोंको दमन करनेका उपदेश किया.



जो पुरुष इस प्रकार करता है उसको 'दम'नामवाले प्रथम साधनकी प्राप्ति होती है और जो अंतःकरणको वशमें कर लेता है उसको 'शम' नामवाली दूसरी साधनसंपत्तिकी प्राप्ति होती है। जिसका मन अपने वशमें हो जाता है, उसका एक ब्रह्माकार मन हो जाता हैं, उसका नाम वेदांतशास्त्रमें निर्विकल्पक समाधि कहा है, उस निर्विकल्पक समाधिकी स्थितिके अर्थ क्षमा (सवसह लेना) आर्जव (अविद्यारूप दोषसे निवृत्ति रखना), दया (विना कारणही पराया दुःख दूर करनेकी इच्छा), तोष (सदा संतुष्ट रहना), सत्य (त्रिकालमें एकरूपता) इन पांच सात्विक गुणोंका सेवन करे जिस प्रकार कोई पुरुष अमृततुल्य औषधि सेवन करे और उस औषधिके प्रभावसे उसके संपूर्ण रोग दूर हो जाते हैं, उसी प्रकार जो पुरुष अमृततुल्य इन पांच गुणोंको सेवन करता है, उसके जन्ममृत्युरूप रोग दूर हो जाते हैं अर्थात् इस संसारके



विषयमें जिस पुरुषको मुक्तिकी इच्छा होय वह विषयोंका त्याग कर देवे, विषयोंका त्याग करे विना मुक्तिकदापि नहीं होती है, मुक्ति अनेक दुःखोंकी दूर करनेवाली और परमानंदकी देनेवाली है इस प्रकार अष्टावक्रमुनिने प्रथम शिष्यको विषयोंको त्यागनेका उपदेश दिया॥२॥

न पृथ्वी नजलं नाग्निर्नवायुर्द्यैर्नवाभवान्।  
एषां साक्षिणमात्मानंचिद्रपंविद्धिमुक्तये॥३॥

 अन्वयः— (हे शिष्य!) भवान् पृथ्वी न।जलम् न।अग्निःन।वायुः न।वा द्यौः न। एषाम् साक्षिणम् चिद्रूपम्आत्मानम् मुक्तये विद्धि॥३॥

 अव मुनि साधनचतुष्टयसंपन्न शिष्यको मुक्तिका उपदेश करते हैं, तहां शिष्य शंका करता है कि, हे गुरो! पंच भूतका शरीरही आत्मा है और पंचभूतोंकेही पांच विषय हैं, सो उन पंचभूतोंका जो स्वभाव है उसका कदापि त्याग नहीं हो सकता, क्योंकि पृथ्वीसे गंधका या गंधसे पृथ्वीका कदापि वियोग नहीं हो सकता



किंतु वे दोनों एकरूप होकर रहते हैं, इसी प्रकार रस और जल, अग्नि और रूप, वायु और स्पर्श, शब्द और आकाश है, अर्थात् शब्दादि पांच विषयोंका त्याग तो तव हो सकता है जब पंच भूतोंका त्याग होता है और यदि पंच भूतका त्याग होय तो शरीरपात हो जावेगा फिर उपदेश ग्रहण करनेवाला कौन रहेगा? तथा मुक्तिसुखको कौन भोगेगा?अर्थात् विषयका त्याग तो कदापि नहीं हो सकता इस शंकाको निवारण करनेके अर्थ अष्टावक्रजी उत्तर देते हैं,— हे शिष्य! पृथ्वी, जल, तेज, वायु और आकाश तथा इनके धर्म जो शब्द, स्पर्श, रूप, रस और गंध सो तू नहीं है पांचभौतिक शरीरके विषयमें तू अज्ञानसे अहम्भाव (मैं हूं, मेरा है इत्यादि) मानता है इनका त्याग कर अर्थात् इस शरीरकें अभिमानका त्याग करदे और विषयोंको अनात्मधर्म जानकर त्याग कर दे। अव शिष्य इस विषयमें फिर शंका करता है कि, हे गुरो! मैं गौर-



वर्ण हूं,स्थूल हूं, कृष्णवर्ण हूं, रूपवान् हूं, पुष्ट हूं, कुरूप हूं, काणा हूं, नीच हूं इस प्रकारकी प्रतीति इस पांचभौतिक शरीरमें अनादि कालसे सवही पुरुषोंको हो जाती हैं, फिर तुमने जो कहा कि, तू देह नहीं है सो इसमें क्या युक्ति है तव अष्टावक्र वोले कि हे शिष्य! अविवेकी पुरुषको इस प्रकार प्रतीति होती है, विवेकदृष्टिसे तू देह इंद्रयादिक द्रष्टा और देह इंद्रियादिसे पृथक् है। जिस प्रकार घटको देखनेवाला पुरुष घटसे पृथक् होता है, उसी प्रकार आत्माकोभी सर्व दोषरहित और सवका साक्षी जान। इस विषयमें न्यायशास्त्रवालोंकी शंका है कि, साक्षिपना तो बुद्धिमें रहता है, इस कारण बुद्धिही आत्मा हो जायगी, इसका समाधान यह है कि बुद्धि तो जड है और आत्मा चेतन माना है इसकारण जड जो बुद्धि सो आत्मा नहीं हो सकता है, तो आत्माको चैतन्यस्वरूप जान तहां शिष्य प्रश्न करता है कि हे गुरो! चैतन्यरूप आत्माके



जाननेसे क्या फल होता है सो काहिये? तिसके उत्तरमें अष्टावक्रजी कहते हैं कि, साक्षी और चैतन्य जो आत्मा तिसको जाननेसे पुरुष जीवन्मुक्तपदको प्राप्त होता है, यही आत्मज्ञानका फल है, मुक्तिका स्वरूप किसीके विचारमें नहीं आया है, षट्शास्त्रकार अपनी २ बुद्धिके अनुसार मुक्तिके स्वरूपकी कल्पना करते हैं। न्यायशास्त्रवाले इस प्रकार कहते हैं कि, दुःखमात्रका जा अत्यंत नाश हैवही मुक्ति है और वलवान् प्रभाकरमतावलंबी मीमांसकोंका यह कथन है कि समस्त दुःखोंका उत्पन्न होनेसे पहिले जो सुख है वही मुक्ति है, वौधमतवालोंका यह कथन है कि, देहका नाश होनाही मुक्ति है, इस प्रकार भिन्न २ कल्पना करते हैं, परंतु यथार्थ वोध नहीं होता है, किंतु वेदांतशास्त्रके अनुसार आत्मज्ञानही मुक्ति है इस कारण अष्टावक्रमुनि शिष्यको उपदेश करते हैं॥३॥



**यदि देहं पृथक्कृत्यचिति विश्राम्य तिष्ठसि।  
अधुनैव सुखीशांतो बंधमुक्तोभविष्यसि॥**

 अन्वयः—(हे शिष्य!) यदि देहम्पृथक्कृत्य चिति विश्राम्य तिष्ठसि(तर्हि) अधुना एव सुखी शान्तः बन्धमुक्तः भविष्यसि॥४॥

 हे शिष्य! यदि तू देह तथा आत्माका विवेक करके अलग जानेगा और आत्माके विषयमें विश्राम करके चित्तको एकाग्र करेगा तो तू इस वर्तमानही मनुष्यदेहके विषयमें सुख तथा शान्तिको प्राप्त होगा अर्थात् बंधमुक्त कहिये कर्तृत्व (कर्तापना) भोक्तृत्व (भोक्तापना) आदि अनेक अनर्थोंसे छूट जावेगा॥४॥

न त्वंविप्रादिको वर्णो नाश्रमीनाक्षगोचरः।  
असंगोसिनिराकारोविश्वसाक्षीसुखीभव॥

 अन्वयः—त्वम् विप्रादिकः वर्णः न आश्रमी न अक्षगोचरःन (किन्तु, त्वम्) असंगःनिराकारः विश्वसाक्षीअसि (अतः कर्मासक्तिम् विहाय चिति विश्राम्य) सुखी भव॥५॥



 शिष्य प्रश्न करताहै कि, हे गुरो! मैं तो वर्णाश्रमके धर्ममें हूं इस कारण मुझे वणाश्रम कर्मका करना योग्य है, अर्थात् वर्णाश्रमके कम करनेसे  
आत्माके विषयमें विश्राम करके मुक्ति किस प्रकार होगी? तव तिसका गुरु समाधान करते हैं कि, तू ब्राह्मण आदि नहीं है, तू ब्रह्मचारी आदि किसी आश्रममें नहीं है। तहां शिष्य प्रश्न करता है कि, मैं ब्राह्मण हूं, मैं संन्यासी हूंइत्यादि प्रत्यक्ष है, इस कारण आत्माही वर्णाश्रमी है। तहां गुरु समाधान करते हैं कि, आत्माका इंद्रिय तथा अंतःकरण करके प्रत्यक्ष नहीं होता है और जिसका प्रत्यक्ष होता है वह देह है, तहां शिष्य फिर प्रश्न करता है कि मैंक्या वस्तु हूं? तहां गुरु समाधान करते हैं कि,तू असंग अर्थात् देहादिक उपाधि यथा आकाररहित विश्वका साक्षी आत्मस्वरूप है; अर्थात् तुझमें वर्णाश्रमपना नहीं है, इस कारण कर्मोंके



विषयमें आसक्ति न करके चैतन्यरूप आत्माके विषयमें विश्राम करके परमानंदको प्राप्त हो॥५॥

**धर्माधर्मौसुखं दुःखं मानसानि न ते विभो।  
नकर्तासि नभोक्तासि मुक्त एवासि सर्वदा॥**

 अन्वयः—हे विभो! धर्माधर्मौसुखम् दुःखम् मानसानि ते न (त्वम्) कर्ता न असि भोक्ता न असि.(किन्तु) सर्वदा मुक्त एवअसि॥६॥

 तहां शिष्य प्रश्न करताहैकि, वेदोक्त वर्णाश्रमके कर्मोंको त्यागकर आत्माके विषें विश्राम करनेमेंभी तौअधर्मरूप प्रत्यवाय होता है, तिसका गुरु समाधान करते हैं कि;हे शिष्य! धर्म, अधर्म, सुख और दुःख यह तो मनका संकल्प है. तिस कारण तिन धर्माधर्मादिके साथ तेरा त्रिकालमेंभी संबंध नहीं है। तू कर्ता नहीं है, तू भोक्ता नहीं है; क्योंकि विहितअथवा निषिद्ध कर्म करता है, वही सुख दुःखका भोक्ता है। सो तुझमें नहीं है क्योंकि



तू तो शुद्धस्वरूप है;और सर्वदा कालमुक्त है। अज्ञान करके भासनेवाले सुख दुःख आत्माके विषें आश्रय करकेही निवृत्त हो जाते हैं॥६॥

एको द्रष्टासि सर्वस्य मुक्तप्रायोऽसिसर्वदा।  
अयमेव हिते बन्धोद्रष्टारं पश्यसीतरम्॥

 अन्वयः—(हे शिष्य! त्वम्)सर्वस्य द्रष्टार्हएकः असि सर्वदा मुक्तप्रायः असिहि ते अयम् एव बन्धः(यम्) द्रष्टारम् इतग्न पश्यसि॥

 तहां शिष्य प्रश्न करता है कि,शुद्ध एक,नित्य मुक्त ऐसाजो आत्मा है तिसका बंधन किस निमित्तमे होता है. कि. जिस बंधनके छुटानेके अर्थ बडे २ योगी पुरुष यत्न करतेहैं? तहां गुरु समाधान करते हैं कि हे शिष्य! तू अद्वितीयसर्वसाक्षी सर्वदा मुक्त है, तू जो द्रष्टाको द्रष्टा न जानकर अन्य जानता है यही बंधन है। सर्व प्राणियोंमें विद्यमान आत्मा एकही है और अभिमानी जीवके जन्मजन्मांतर ग्रहण करने-



परभी आत्मा सर्वदा मुक्त है। तहां शिष्य प्रश्न करता है कि, फिर ससारबंध क्या वस्तु है? तिसका गुरु समाधान करते हैं कि, यह प्रत्यक्ष देहाभिमानही संसारबंधन

है अर्थात् यह कार्य करता हूं, यह भोग करता हूं इत्यादि ज्ञानही संसारबंधन है, वास्तवमें आत्मा निर्लेप है, तथापि देह और मनके भोगको आत्माका भोग मानकर बद्धसा हो जाता है॥७॥

अहं कर्त्तेत्यहंमानमहाकृष्णाहिदंशितः।  
नाहंकर्तेति विश्वासामृतं पीत्वासुखी भव॥

 अन्वयः—(हे शिष्य !) अहम् कर्ता इति अहंमानमहाकृष्णाहिदंशितः (त्वम्) अहं कर्ता न इति विश्वासामृतम् पीत्वा सुखी भव॥८॥

 यहांतक बंधहेतुका वर्णन किया अब अनर्थके हेतुका वर्णन करते हुए अनर्थकी निवृत्ति और परमानंदके उपायका वर्णन करते हैं। ‘मैं कर्ता  
हूं' इस प्रकार अहंकाररूप महाकाल सर्पसे तू काटा हुआ है. इस कारण मैं कर्ता नहीं हूं इस



प्रकार विश्वासरूप अमृत पीकर सुखी हो। आत्माभिमानरूप सर्पके विषसे ज्ञानरहित और जर्जरीभूत हुआ है, यह बंधन जितने दिनोंतक रहेगा तबतक किसी प्रकार सुखकी प्राप्ति नहीं होगी;जिस दिन यह जानेगा कि, मैं देहादि कोई वस्तु नहीं हूं, मैं निर्लिप्त हूं, उस दिन किसी प्रकारका मोह स्पर्श नहीं कर सकेगा॥८॥

एको विशुद्धबोधोऽहमिति निश्चयवह्निना।  
प्रज्वाल्याज्ञानगहनं वीतशोकःसुखीभव॥

 अन्वयः—(हे शिष्य!) अहम् विशुद्धबोधः एकः (अस्मि) इति निश्चयवह्निना अज्ञानगहनम् प्रज्वाल्य वीतशोकः (सन्) सुखी भव॥९॥

 तहांशिष्य प्रश्न करता है कि, आत्मज्ञानरूपी अमृत पान किस प्रकार करूं? तहां गुरु समाधान करते हैं कि हे शिष्य! मैं एक हूं अर्थात् मेरे विषें सजाति, विजातिका भेद नहीं है और स्वगतभेदभी नहीं है, केवल एक विशुद्धबोध और स्वप्रकाशरूप हूं. निश्च-



यरूपी अग्निसे अज्ञानरूपी वनका भस्म करके शोक, मोह, राग, द्वेष, प्रवृत्ति, जन्म, मृत्यु इनके नाश होनेपर शोकरहित होकर परमानंदको प्राप्त हो॥ ९॥

यत्रविश्वमिदं भाति कल्पितं रज्जुसर्पवत्।  
आनंदपरमानंदः स बोधस्त्वं सुखंचर॥१०॥

 अन्वयः— यत्र इदम् विश्वम् रज्जुसर्पवत् कल्पितम् भाति सः आनन्दपरमानन्दः बोधः त्वम् सुखम् चर॥१०॥

 तहां शिष्य शंका करता है कि, आत्मज्ञानसे अज्ञानरूपी वनके भस्म होनेपरभी सत्यरूप संसारकी ज्ञानसे निवृत्ति न होनेके कारण शोकरहित किस प्रकार होऊंगा? तव गुरु समाधान करते हैं कि, हे शिष्य! जिस प्रकार रज्जुके विषें सर्पकी प्रतीति होती है और उसका भ्रम प्रकाश होनेसे निवृत्ति हो जाती है, तिस प्रकार ब्रह्मके विषें जगत्की प्रतीति अज्ञानकल्पित है ज्ञान होनेसे नष्ट हो जाती है। तू ज्ञानरूप चैतन्य



आत्मा है, इस कारण सुखपूर्व विचर। जिसस्वप्नमें किसी पुरुषको सिंह मारता है तो वह बडा दुःखी होता है परंतु निद्राके दूर होनेपर उस कल्पित दुःखका जिस प्रकार नाश हो जाता है तिसप्रकार तूज्ञानसे अज्ञानका नाश करके सुखी हो। तहां शिष्य प्रश्न करता है कि, हे गुरो! दुःखरूप जगत् अज्ञानसे प्रतीत होता है और ज्ञानसे उसका नाश हो जाता है परंतु सुख किस प्रकार प्राप्त होता है? तव गुरु समाधान करता हैं कि, हे शिष्य! जवदुःखरूपी संसारके नाश होनेपर आत्मा स्वभावसेही आनंदस्वरूप हो जाता है, मनुष्यलोकसे तथा देवलोकसेआत्माका आनंद परम उत्कृष्ट और अत्यंत अधिक है श्रुतिमेंभी कहा है “एतस्यैवानन्दस्यान्यानि भूतानि मात्रमुपजीवन्ति" इति॥१०॥

मुक्ताभिमानी मुक्तो हि बद्धो बद्धा-



भिमान्यपि। किंवदंतीह सत्येयं  
या मतिः मा गतिर्भवेत्॥११॥

 अन्वयः— इह मुक्ताभिमानी मुक्तः अपि बद्धाभिमानी बद्धः हि या मतिः सा गतिः भवेत् इयम् किंवदन्ती सत्या॥११॥

 शिष्य शंका करता है कि, यदि संपूर्ण संसार रज्जुके विषयमें सर्पकी समान कल्पित है, वास्तवमें आत्मा परमानंदस्वरूप है तो बंध मोक्ष किस प्रकार होता है? तहां गुरु समाधान करते हैं कि, हे शिष्य! जिस पुरुषको गुरुकी कृपासे यह निश्चय हो जाता है कि, मैं मुक्तरूप हूं वही मुक्त हैं ओर जिसके ऊपर सद्गुरुकी कृपा नहीं होती हैं और वह यह जानता है कि, मैं अल्पज्ञ जीव और संसारबंधनमें बंधा हुआ हूं वही बद्ध है, क्योंकि बंध और मोक्ष अभिमानसेही उत्पन्न होते हैं अर्थात्मरणसमयमें जैसा अभिमान होता है वैसीही गति होती है यह वात श्रुति, स्मृति, पुराण और ज्ञानी पुरुषप्रमाण मानते हैं कि, "मरणे या



'मतिः सा गतिः” सोई गीतामेंभी कहा है कि "यं यं वापि स्मरन् भावं त्यजत्यंते कलेवरम्।तं तमेवैति कौंतेय सदा तद्भावभावितः।” इसका अभिप्राय यह है कि; श्रीकृष्णजी उपदेश करते हैं कि; हे अर्जुन! अन्तसयमें जिस २ भावको स्मरण करता हुआ पुरुष शरीरको त्यागता है तैसी २ भावनासे तिस २ गतिकोही प्राप्त होता है। श्रुतिमेंभी कहा है कि "तं विद्याकर्मणी ससारभेते पूर्वप्रज्ञा च" इसकाभी यहीअभिप्राय है और बंध तथा मोक्ष अभिमानसे होते हैं वास्तवमें नहीं. यह वार्ता पहले कह आये हैं तौभी दूसरी वार शिष्यको बोध होनेके अर्थ कहा है इस कारण कोई दोष नहीं है क्योंकि आत्मज्ञान अत्यंत कठिन है॥११॥

**आत्मासाक्षीविभुःपूर्णएकोमुक्तश्चिदक्रियः।  
असंगोनिःस्पृहःशांतोभ्रमात्संसारवानिव॥**

 अन्वयः–साक्षी विभुः पूर्णः एकः मुक्तः चित्, अक्रियः असङ्गः निःस्पृहः शान्त आत्मा भ्रमात् संसारवन् इव (भाति)॥१२॥



 जीवात्माके बंध और मोक्ष पारमार्थिक हैं इस तार्किककी शंकाको दूर करनेके निमित्त कहते हैं कि, अज्ञानसे देहको आत्मा माना है तिस कारण वह संसारी प्रतीत होता है परंतु वास्तवमें आत्मा संसारी नहीं है, क्योंकि आत्मा तो साक्षी है और अहंकारादि अंतःकरणके धर्मको जाननेवाला है और विभु अर्थात् नाना प्रकारका संसार जिससे उत्पन्न हुआ है, सर्वका अनुष्ठान है, सपूर्ण व्यापक है एक अर्थात् स्वगतादिक तीन भेदोंसे रहित है मुक्त अर्थात् मायाका कार्य जो संसार तिसके बंधनसे रहित, चैतन्यरूप, अक्रिय, असंग, निस्पृह अर्थांत् विषयकी इच्छासे रहित है और शान्त अर्थात् प्रवृत्तिनिवृत्तिरहित है इस कारण वास्तवमें आत्मा संसारी नहीं है॥१२॥

कूटस्थं बोधमद्वैतमात्मानं परिभावय।  
अभासोहंभ्रमंमुक्त्वाभावंबाह्यमथांतरम्॥१३॥



 अन्वयः— अभासः अहम् (इति) भ्रमम् अथ बाह्यम् अन्तरम् भावम् मुक्त्वा आत्मानम् कूटस्थम् बोधम् अद्वैतम् परिभावय॥१३॥  

   मैं देहरूप हूं, स्त्री पुत्रादिक मेरे हैं, मैं सुखी हूं, दुःखी हूं, यह अनादि कालका अज्ञान एक बार आत्मज्ञानके उपदेशसे निवृत्त नहीं हो सकता है। व्यासजीनेभी कहा है “आवृत्तिरसकृदुपदेशात्” "श्रोतव्यमन्तव्य०" इत्यादिश्रुतिके विषयमें वारंवार उपदेश किया है, इस कारण श्रवण मननादि वारंवार करने चाहिये, इस प्रमाणके अनुसार अष्टावक्रमुनि कुत्सित वासनाओंका त्याग करते हुए वारंवार अद्वैत भावनाका उपदेश करते हैं कि, मैं अहंकार नहीं हूं, मैं देह नहीं हूँ, स्त्रीपुत्रादिक मेरे नहीं हैं, मैं सुखी नहीं हूं, दुःखी नहीं हूं, मूढ नहीं हूं इन बाह्य और अंतरकी भावनाओंका त्याग करके कूटस्थ अर्थात् निर्विकार बोधरूप अद्वैत आत्मस्वरूपका विचार कर॥१३॥



देहाभिमानपाशेन चिरंबद्धोऽसिपुत्रक।  
बोधोहंज्ञानखङ्गेन तन्निःकृत्यसुखीभव॥१४॥

 अन्वयः—हे पुत्रक! देहाभिमानपाशेन चिरम् बद्धः असि (अतः) अहम् बोधः (इति) ज्ञानखड्गेन तम् निःकृत्य सुखी भव॥ १४॥

 अनादि कालका यह देहाभिमान एक बार उपदेश करनेसे निवृत्त नहीं होता है इस कारण गुरु उपदेश करते हैं कि, हे शिष्य! अनादिकालसे इस समयतक देहाभिमानरूपी फाँसीसे तू दृढ बंधा हुआ है, अनेक जन्मोंमेंभी उस बंधनके काटनेको तू समर्थ नहीं होगा इस कारण, शुद्ध विचार वारंवार करके "मैं बोधरूप अखंड परिपूर्ण आत्मरूप हूँ" इस ज्ञानरूपी खङ्गको हाथमें लेकर उस फाँसीको काटकर सुखी हो॥१४॥

निःसंगो निष्क्रियोऽसि त्वं स्वप्रकाशो निरंजनः।  

अयमेव हि ते बन्धः समाधिमनुतिष्ठसि॥१५॥



 अन्वयः—(हे शिष्य!) त्वम् (वस्तुतः) स्वप्रकाशः निरंजनः निःसंगः निष्क्रियः असि (तथापि) हि ते बन्धः अयम् एव (यत्) समाधिम् अनुतिष्ठसि॥१५॥

 केवल चित्तकी वृत्तिका निरोधरूप समाधिही बंधनकी निवृत्तिका हेतु है इस पातंजलमतका खंडन करते हैं कि, पांतजलयोगशास्त्रमें वर्णन किया है कि, जिसके अंतःकरणकी वृत्ति विरामको प्राप्त हो जाती है उसका मोक्ष होता है सो यह वात कल्पनामात्रही है अर्थात् तू अंतःकरणकी वृत्तिको जीतकर सविकल्पक हठसमाधि मत कर क्योंकि तू निःसंग क्रियारहित स्वप्रकाश और निर्मल है इस कारण सविकल्प हठसमाधिका अनुष्टानभी तेरा बंधन है आत्मा सदा शुद्ध मुक्त है तिस कारण भ्रांतियुक्त जीवके चित्तको स्थिर करनेके निमित्त समाधिका अनुष्टान करनेसे आत्माकी हानि बृद्धि कुछ नहीं होती है जिसको सिद्धि लाभ अर्थात् आत्मज्ञान हो



जाता है उसको अन्य समाधिके अनुष्ठानसे क्या प्रयोजन है? इस कारणही राजा जनकके प्रति अष्टावक्रजी वर्णन करते हैं तू जो समाधिका अनुष्ठान करता है यही तेरा बंधन है, परंतु आत्मज्ञानविहीन पुरुषको ज्ञानप्राप्तिके निमित्त समाधिका अनुष्ठान करना आवश्यकहै॥१५॥

**त्वया व्याप्तमिदं विश्वं त्वयि प्रोतं यथार्थतः।  
शुद्धबुद्धस्वरूपस्त्वं मा गमः क्षुद्रचित्तताम्॥१६॥**

 अन्वयः—(हे शिष्य!) इदम् विश्वम् त्वयाव्याप्तम् त्वयि प्रोतम् यथार्थतः शुद्धबुद्धस्वरूपः त्वम् क्षुद्रचित्तताम् मा गमः॥१६॥

 अव शिष्यकी विपरीत बुद्धिको निवारण करनेके निमित्त गुरु उपदेश करते हैं कि, हे शिष्य! जिस प्रकार सुवर्णके कटक कुंडल आदि सुवर्णसे व्याप्त होते हैं इसी प्रकार यह दृश्यमान संसार तुझसे व्याप्त है और जिस



प्रकार मृत्तिकाके विषयमें घट शराव आदि किया हुआ होता है तिसी प्रकार यह संपूर्ण संसार तेरे विषयमें प्रोत है, हे शिष्य! यथार्थ विचार करके तू सर्व प्रपंचरहित है तथा शुद्ध बुद्ध चिद्रूप है, तू चित्तकी वृत्तिको विपरीत मत कर॥१६॥

निरपेक्षो निर्विकारो निर्भरःशीतलाशयः।  
अगाधबुद्धिरक्षुब्धोभव चिन्मात्रवासनः॥

 अन्वयः— (हे शिष्य! त्वम्) निरपेक्षः निर्विकारः निर्भरः शीतलाशयः अगाधबुद्धिः अक्षुब्धःचिन्मात्रवासनो भव॥१७॥

 इस देहके विषय में छः ऊर्मी तथा छः भावविकार प्रतीत होते हैं सो तू नहीं है. किन्तु उनसे भिन्न और निरपेक्ष अर्थात् इच्छारहित है, तहां शिष्य आशंका करता है कि, है गुरो! छः ऊर्मी और छः भावविकारोंको विस्तारपूर्वक वर्णन करो तहां गुरु वर्णन करते हैं कि है शिष्य! क्षुधा, पिपासा (भूखं प्यास) ये दो प्राणकी ऊर्मी अर्थात् धर्म हैं और तिसी प्रकार



शोक तथा मोदये दो मनकी ऊर्मी हैं. तिसी प्रकार जन्म और मरण ये दो देहकी ऊर्मी हैं. ये जो छः ऊर्मीहैं सो तू नहीं है अवछः भावविकारोंको श्रवण कर “जायते, अस्ति, वर्धते, विपरिणमते, अपक्षीयते, विनश्यति" ये छः भाव स्थूलदेहके विषेंरहते हैं सो तू नहीं है तू तो उनका साक्षी अर्थात् जाननेवाला है, तहांशिष्य प्रश्न करता है कि, हे गुरो! मैं कौन और क्या हूं सोकृपा करके कहिये तहां गुरु कहते हैं कि, हे शिष्य! तू निर्भर अर्थात् सच्चिदानंदघनरूप है शीतल अर्थात् सुखरूप है, तू अगाधबुद्धि अर्थात् जिसका कोई पार न पा सके ऐसा है और अक्षुब्ध कहिये क्षोभरहित है इस कारण तू क्रियाका त्याग कर चैतन्यरूप हो॥१७॥

साकारमनृतं विद्धि निराकारं तुनिश्चलम्।  
एतत्तत्त्वोपदेशेन न पुनर्भवसम्भवः॥१८॥



 अन्वयः—(है शिष्य!) साकारम् अनृतम् निराकारं तु निश्चलम् बिद्धि एतत्तत्त्वोपदेशेन पुनर्भवसम्भवः न॥१८॥

 श्रीगुरु अष्टावक्रमुनिने प्रथम एक श्लोकमें मोक्षका विषय दिखाया था कि, “विषयान् विषवत्त्यज्य" और "सत्यं पीयूषवद्भज" इस प्रकार प्रथम श्लोकमें सव उपदेश दिया। परंतु विषयोंको विषतुल्य होनेमें और सत्यरूप आत्माके अमृततुल्य होनेमें कोई हेतु वर्णन नहीं किया सो १७ वेंलोकके विषयमें इसका वर्णन करके आत्माको सत्य और जगत्को अध्यस्त वर्णन किया है. दर्पणके विषें दीखता हुआ प्रतिविम्बअध्यस्त है, यह देखने मात्र होता है सत्य नहीं, क्योंकि दर्पणके देखनेसे जो पुरुष होता है उसका शुद्ध प्रतिविंव दीखता है और दर्पणके हटानेसे यह प्रतिविंव पुरुषमें लीन हो जाता है इस कारण आत्मा सत्य है और उसका जो जगत् वह बुद्धियोगसे भासता है तिस जगत्को विषतुल्य जान और आ-



त्माको सत्य जान तब मोक्षरूप पुरुषार्थ सिद्ध होगा इस कारण अब तीन श्लोकोंसे जगत्का मिथ्यात्व वर्णन करते हैं कि— हे शिष्य! साकार जो देह तिसको आदि ले संपूर्ण पदार्थ मिथ्या कल्पित हैं और निराकार जो आत्मतत्त्व सो निश्चल है और त्रिकालमें सत्य है, श्रुतिमेंभी कहा है "नित्यं विज्ञानमानंदं ब्रह्म” इस कारण चिन्मात्ररूप तत्वके उपदेशसे आत्माके विषें विश्राम करनेसे फिर संसारमें जन्म नहीं होता है अर्थात् मोक्ष हो जाता है॥१८॥

यथैवादर्शमध्यस्थे रूपेऽन्तः परितस्तु सः।  
तथैवास्मिन्शरीरन्तः परितः परमेश्वरः॥

 अन्वयः–यथा एव आदर्शमध्यस्थे रूपे अन्तः परितः तु सः (व्याप्य वर्त्तते) तथा एव अस्मिन् शरीरे अन्तः परितः परमेश्वरः (व्याप्य स्थितः)॥१९॥

 अब गुरु अष्टावक्रजी वर्णाश्रमधर्मवाला जो स्थूल शरीर है तिससे और पुण्यअपुण्यधर्मवाला जो लिङ्गशरीर है तिससे विलक्षण परिपूर्ण चैत-



न्यस्वरूपका दृष्टांतसहित उपदेश करते हैं कि, हे शिष्य! वर्णाश्रमधर्मरूप स्थूलशरीर तथा पुण्यपापरूपी लिंगशरीर यह दोनों जड हैं सो आत्मा नहीं हो सकते हैं क्योंकि आत्मा तो व्यापक हैइस विषयमें दृष्टांत दिखाते हैं कि, जिसप्रकार दर्पणमें प्रतिविंव पडता है, उस दर्पणके भीतर और वाहर एक पुरुष व्यापक होता है। तिसी प्रकार इस स्थूल शरीरके विषें एकही आत्मा व्याप रहा है सो कहाभी है "यत्र विश्वमिदं भाति कल्पितं रज्जुसर्पवत्" अर्थात् जिस परमात्माके विषेंयह विश्व रज्जुके विषेंकल्पित सर्पकी समान प्रतीत होता है, वास्तमें मिथ्या है॥१९॥

एकं सर्वगतं व्योम वहिरंतर्यथा घटे।  
नित्यं निरंतरं ब्रह्म सर्वभृतगणे तथा॥२०॥

 अन्वयः— यथा सर्वगतम् एकम् व्योम् घटे वहिः अंतः वर्त्तते तथा नित्यम् ब्रह्म सर्वभूतगणे निरन्तरम् वर्त्तते॥२०॥



 ऊपरके श्लोकमें कांचका दृष्टांत दिया है तिसमें संशय होता है कि, कांचमें देह पूर्णरीतिसे व्याप्त नहीं होता है तिसी प्रकार देहर्मेकांच पूर्ण रीतिसे व्याप्त नहीं होती है कारण दूसरा दृष्टान्त कहते हैं कि, जिस प्रकार आकाश है, वह घटादि संपूर्ण पदार्थोंमें व्याप रहा है, तिसी प्रकार अखंड अविनाशी ब्रह्म है वह संपूर्ण प्राणियोंके विषेंअंतरमें तथा बाहरमें व्याप रहा है, इस विषयमें श्रुतिकाभी प्रमाण है, "एषत आत्मा सर्वस्यान्तरः" इस कारण ज्ञानरूपी खङ्गको लेकर देहाभिमानरूपी फाँसीको काटकर सुखी हो॥२०॥

इति श्रीमदष्टावक्रमुनिविरचितायां ब्रह्मविद्यायां  
सान्वयभाषाटीकया सहितमात्मानुभ-  
वोपदेशवर्णनं नाम प्रथमं प्रकरणं  
समाप्तम्॥१॥



अथ द्वितीयं प्रकरणम् २  
![](../books_images/U-IMG-1721811437Astabakra_Gita-3-removebg-preview.png)

अहो निरंजनः शान्तो बोधोऽहं प्रकृतेः परः।  
एतावन्तमहं कालं मोहेनैव विडंवितः॥ १॥

 अन्वयः–अहोअहम् निरंजनः शान्तः प्रकृतेः परः बोधः(अस्मि) अहम् एतावंतम् कालम् मोहेन विडंबितः एव॥१॥

 श्रीगुरुके वचनरूपी अमृत पानकर तिससे आत्माका अनुभव हुआ,इस कारण शिष्य अपने गुरुके प्रति आत्मानुभव कहता है कि, हे गुरो! बडा आश्चर्य देखनेमें आता है कि, मैं तो निरंजन हूं, तथा सर्वउपाधिरहित हूं, शान्त अर्थात् सर्वविकाररहित हूं तथा प्रकृतिसे परे अर्थात् मायाके अंधकारसे रहित हूं, अहो! आज दिनपर्यंत गुरुकी कृपा नहीं थी इस कारण बहुत मोह था और देह आत्माका विवेक नहीं था तिससे दुःखी था अब आज सद्गुरुकी कृपा हूई सो परमआनंदको प्राप्त हुआ हूं॥१॥



यथा प्रकाशयाम्येको देहमेनं तथा जगत्।  
अतो मम जगत्सर्वमथवा न च किंचन॥२॥

 अन्वयः–यथा (अहम्) एकः (एव) जगत् प्रकाशयामितथा एनम् देहम् (प्रकाशयामि) अतः सर्वम् जगत् मम अथवा च किंचन न॥२॥

 ऊपरके श्लोकमें शिष्यअपना मोह गुरुके पास वर्णन किया। अबगुरुकी कृपासे देह आत्माका विवेक प्राप्त हुआ तहां समाधान करता है कि, हे गुरो! मैं जिस प्रकार स्थूलशरीरको प्रकाश करता हूं, तिसही प्रकार जगत्कोभी प्रकाश करता हूं, तिस कारण देह जड है तिसही प्रकार जगत्भी जड है. यहां शंका होती है कि, शरीर जड और आत्मा चैतन्य है तिन दोनोंका सबंध किस प्रकार होता है? तिसका समाधान करते हैं कि, भ्रांतिसे देहके विषयमें ममत्व माना है यह अज्ञानकल्पित है, देहको आदि लेकर बंधा जगत् दृश्य पदार्थ है; तिस कारण मेरे विषयमें कल्पित है,



फिर यदि सत्य विचार करे तौदेहादिक जगत् हैही नहीं, जगत्की उत्पत्ति और प्रलय यह दोनों अज्ञानकल्पित हैं, तिस कारण देहसे पर आत्मा शुद्ध स्वरूप है॥२॥

सशरीरमहोविश्वं परित्यज्य मयाऽधुना।  
कुतश्चित्कौशलादेवपरमात्माविलोक्यते॥३॥

 अन्ययः–अहोअधुना सशरीरम् विश्वम् परित्यज्य कुतश्चित् कौशलात्अत एव मया परमात्मा विलोक्यते॥३॥

 शिष्य आशंका करता है कि लिंगशरीर और कारण शरीर इन दोनोंका विवेक तौ हुआही नहीं फिर प्रकृतिसे पर आत्मा किस प्रकार जाना जायगा? तहां गुरु समाधान करते हैं कि, लिंगशरीर, कारणशरीर, तथा स्थूलशरीरसहित संपूर्ण विश्व है तहां गुरु शास्त्रके उपदेशके अनुसार त्यागकरके और उन गुरुशास्त्रकीकृपासे चातुर्यताको प्राप्त हुआ हूंतिस कारण परम श्रेष्ठ आत्मा जाननेमें



आता है अर्थात् अध्यात्म वेदान्तविद्या प्राप्तहोती है॥३॥

यथानतोयतोभिन्नास्तरंगाःफेनबुद्बुदाः।  
आत्मनोनतथाभिन्नंविश्वमात्मविनिर्गतम्

 अन्वयः–यथा तोयतः तरङ्गाः फेनबुद्बुदाः भिन्नाः न तथा आत्मविनिर्गतम् विश्वम् आत्मनः भिन्नम् न॥४॥

 शरीर तथा जगत् आत्मासे भिन्न होगा तौद्वैतभाव सिद्ध हो जायगा, ऐसी शिष्यकी शंका करनेपर उसके उत्तरमें दृष्टांत कहते हैं कि, जिस प्रकार तरंग, झाग, बुलबुले जलसे अलग नहीं होते हैं परंतु उन तीनोंका कारण एक जलमात्र है तिसही प्रकार त्रिगुणात्मक जगत् आत्मासे उत्पन्न हुआ है आत्मासे भिन्न नहीं है जिस प्रकार तरंग, झाग और बुलबुलोंमें जल व्याप्त है तिसही प्रकार सर्व जगत्में आत्मा व्यापक है, आत्मासे भिन्न कुछ नहीं है॥४॥



तंतुमात्रोभवेदेवपटोयद्वद्विचारितः॥  
आत्मतन्मात्रमेवेदंतद्वद्विश्वंविचारितम्॥५॥

 अन्वयः–यद्वत्विचारितः पटः तंतुमात्रः एव भवेत् तद्वत्विचारितम् इदम् विश्वम् आत्मा आत्मतन्मात्रम् एव॥५॥

 सर्व जगत् आत्मस्वरूप है तिसकेनिरूपण करनेके अर्थ दूसरा दृष्टांत कहते हैं कि, विचार दृष्टिकेविना देखे तो वस्त्र सूत्रसे पृथक् प्रतीत होता है, परंतु विचारदृष्टिसे देखनेपर वस्त्र सूत्ररूपही हैं इसी प्रकार अज्ञानदृष्टिसे जगत् ब्रह्मसे भिन्न प्रतीत होता है परंतु शुद्ध विचारपूर्वक देखनेसे संपूर्ण जगत् आत्मरूपही है, सिद्धांत यह है कि, जिस प्रकार वस्त्रमें सूत्र व्यापक है, तिसी प्रकार जगत्में ब्रह्म व्यापक है॥५॥

यथैवेक्षुरसेक्लृप्तातेनव्याप्तैवशर्करा॥  
तथाविश्वंमयिक्लृप्तं मयाव्याप्तंनिरन्तरम्॥६॥

 अन्वयः–यथा इक्षुरसे क्लृप्ता शर्करा तेन एव व्याप्ता तथा एव मयिक्लृप्तम् विश्वम् निरन्तरं मया व्याप्तम्॥६॥



 आत्मा संपूर्ण जगत्में व्यापक है इस विषयमें तीसरा दृष्टांत दिखाते हैं,जिस प्रकार इक्षु (पौडा) के रस के विषयमें शर्करा रहती है, और शर्कराके विषयमें रसव्याप्त है. तिसी प्रकार परमानंदरूप आत्माके विषयमें जगत् अध्यस्त है और जगत्के विषयमें निरंतर आत्मा व्याप्त है. तिस कारण विश्वभी आनंदस्वरूपही है। तिस करके "अस्ति,भाति, प्रियम" इस प्रकार आत्मा सर्वत्र व्याप्त है॥६॥

आत्माज्ञानाज्जगद्भातिआत्मज्ञानान्न भासते।  
रज्ज्वज्ञानादहिर्भातितज्ज्ञानाद्भासतेनहि॥७॥

 अन्वयः–जगत् आत्माज्ञानात् भाति आत्मज्ञानात्न भासते हि रज्ज्ञ्वज्ञानात् अहिःभाति तज्ज्ञानात् न भासते॥७॥

 शिष्य प्रश्न करता है कि हे गुरो! यदि जगत् आत्मासे भिन्न नहीं है तौ भिन्न प्रतीतकिस प्रकार होता है? तहां गुरु उत्तर देते हैं कि, जब आत्मज्ञान नहीं होता है, तबजगत् भासता हैऔर जब आत्मज्ञान हो जाता है, तब जगत्  




कोई वस्तु नहीं है, तहां दृष्टांत दिखाते हैं कि, जिस प्रकार अंधकारमें पडी हुई रज्जु भ्रमसे सर्प प्रतीत होने लगता है और जब दीपकका प्रकाश होता है तवनिश्चय हो जाता है कि, यह सर्प नहीं है॥७॥

प्रकाशोमेनिजंरूपंनातिरिक्तोस्म्यहंततः।  
यदाप्रकाशतेविश्वंतदाहंभासएवहि॥८॥

 अन्वयः–प्रकाशः मे निजम् रूपम् अहम् ततः अतिरिक्तः न आस्मि।हि यदा विश्वं प्रकाशते तदा अहं भासः एव॥८॥

 जिसको आत्मज्ञान नहीं होता है उसको प्रकाशभी नहीं होता है, फिर जगत्की प्रतीति किस प्रकार होती है? इस प्रश्नका उत्तर कहते हैं कि, नित्य बोधरूप प्रकाश मेरा (आत्माका) स्वाभाविक स्वरूप है, इस कारण मैं (आत्मा) प्रकाशसे भिन्न नहीं हूं, यहां शंका होती है कि, आत्मचैतन्य जव जगत्का प्रकाश है तो उसको अज्ञान किस प्रकार रहता है? इसका समाधान यह है कि, जिस प्रकार स्वप्नमें चैतन्य. अवि-



द्याकी उपाधिसे कल्पित विषयसुखको सत्य मानते हैं तिससे चैतन्यमें किसी प्रकारका बोध नहीं होता है, आत्मचैतन्य सर्वकालमें है परंतु गुरुके मुखसे निश्चयपूर्वक समझे विना अज्ञानकी निवृत्ति नहीं होती है और आत्मा सत्य है यह वार्ता वेदादि शास्त्रसंमत है, अर्थात् जगत्को आत्मा प्रकाश करता है यह सिद्धांत है॥८॥

अहोविकल्पितंविश्वमज्ञानान्मयिभासते।  
रूप्यं शुक्तौफणीरज्जौवारिसूर्य्यकरेयथा॥९॥

 अन्वयः–अहो यथा शुक्तौ रूप्यम् रज्जो फणी सूर्यकरे वारि (तथा) अज्ञानात् विकल्पितम् विश्वम् मयि भासते॥९॥

 शिष्य विचार करता है कि, मैं स्वप्रकाश हूं तथापि अज्ञानसे मेरे विषेंविश्व भासता है, यह बडाही आश्चर्य है, तिसका दृष्टांतके द्वारा समाधान करते हैं कि, जिस प्रकार भ्रांतिसे सीषीमें रजतकी प्रतीति होती है, जिस प्रकार रज्जुमें सर्पकी प्रतीति होती है तथा जिस प्रकार



सूर्यकी किरणोंमें जलकी प्रतीति होती है। तिसी प्रकार अज्ञानसेकल्पित विश्व मेरे विषें भासता है॥९॥

मत्तो विनिर्गतं विश्वं मय्येव लयमेष्यति।  
मृदि कुम्भोजलेवीचिःकनकेकटकं यथा॥

 अन्वयः–इदम् विश्वं मत्तः विनिर्गतम् मयि एव लयम् एष्यति यथा कुम्भः मृदि वीचिः जले कटकम् कनके॥१०॥

 शिष्य आशंका करता है, कि सांख्यशास्त्रवालोंके मतानुसार तो जगत् मायाका विकार है इस कारण जगत् मायासकाशसे उत्पन्न होता है और अंतमें मायके विषेंही लीन हो जाता है और आत्मा सकाशसे उत्पन्न नहीं होता है? इस शंकाका गुरु समाधान करते हैं कि,यह मायासहित जगत् आत्माकेसकाशसे उत्पन्न हुआ है और अंतमें मायाके विषेंही लीन होगा, तहां दृष्टांत देते हैं कि, जिस प्रकार घट मृत्तिकामेंसे उत्पन्न होता है और अंतमें



मृत्तिकाके विषेंही लीन हो जाता है और जिस प्रकार तरंग जलमेंसे उत्पन्न होते हैं और अंतमें जलके विषेंही लीन हो जाते हैं तथा जिस प्रकार कटक कुण्डलादि सुवर्णमेंसे उत्पन्न होतेहैं और सुवर्णमेंही अंतमें लीन हो जाते हैं। तिसी प्रकार मायासहित जगत् आत्माके सकाशसे उत्पन्न होता है और अंतमें मायाके विषेंही लीन हो जाता है, सोई श्रुतिमेंभी कहा है "यतो वा इमानि भूतानि जायन्ते येन जातानि जीवन्ति यत्प्रयन्त्यभिसंविशन्ति॥१०॥

अहो अहंनमोमह्यंविनाशोयस्यनास्तिमे।  
ब्रह्मादिस्तम्बपर्यंतंजगन्नाशेपितिष्ठतः॥११॥

 अन्वयः–अहो अहम् ब्रह्मादिस्तम्बपर्यन्तम् (यत्) जगत् (तस्य) नाशे अपि यस्यमें विनाशः न अस्ति (तस्मै) मह्यम् नमः॥११॥

 शिष्यआशंका करता है कि, यदि जगत्का उपादान कारण ब्रह्म होगा तब तो ब्रह्मके विषेंअनित्यता आवेगी, जिस प्रकार घट



फूटता है और मृत्तिका विखर जाती है, तिसी प्रकार जगत्के नष्ट होनेपर ब्रह्मभी छिन्न भिन्न (विनाशी) हो जायगा? इस शंकाका समाधान करते हुए गुरु कहते हैं कि, मैं (आत्मा ब्रह्म) संपूर्ण उपादान कारण हूं,तोभी मेरा नाश नहीं होता है यह बडा आश्चर्य है. सुवर्ण कटक और कुंडलका उपादान कारण होता है और कटक कुंडलके टूटनेपर सुवर्ण विकारको प्राप्त होता है, परंतु मैं तो जगत्का विवर्ताधिष्ठान हूं अर्थात् जिस प्रकार रज्जुमें सर्पकी भ्रांति होनेपर सर्प विवर्त कहाता है और रज्जु अधिष्ठान कहाता है तिसी प्रकार दूधका दधि वास्तविक अन्यथाभाव (परिणाम ) होता है, तिस प्रकार जगत् मेरा परिणाम नहीं है, मैं संपूर्ण जगत्का कारण और अविनाशी हूं, तिस कारण मैं अपने स्वरूप (आत्मा) को नमस्कार करता हूं। प्रलयकालमें ब्रह्मासे लेकर तृणपर्यंत संपूर्ण जगत्



नाशको प्राप्त हो जाता है परंतु मेरा (आत्माका) नाश नहीं होता है, इस विषयमें श्रुतिकाभी प्रमाण है "सत्यं ज्ञानमनन्तं ब्रह्म" अर्थात् ब्रह्म सत्य है, ज्ञानरूप है और अनंत है॥११॥

अहो अहंनमोमह्यमेकोऽहंदेहवानपि।  

क्वचिन्न गन्ता नागन्ता व्याप्य विश्वमवस्थितः॥१२॥

 अन्वयः–अहो अहम् (तस्मै) मह्यम् नमः (यत्) देहवान् अपि एकः अहम् विश्वम् व्याप्य अवस्थितः न क्वचित् गन्त न आगंता॥१२॥

 शिष्य आशंका करता है कि, सुखदुःखरूपी देहयुक्त आत्मा अनेकरूप है, तिस कारण जाता है और आता है, फिर आत्माकी सर्वव्यापकता किस प्रकार सिद्ध होगी, तिसका गुरु समाधान करते हैं कि, मैं बडा आश्चर्यरूप हूं उस कारण मैं अपने (आत्मा) को नमस्कार करता हूं। तहां शिष्य प्रश्न करता है कि, क्या आश्चर्य है? तिसे गुरु उत्तर देते हैं कि, मैं (आत्मा) नाना



प्रकारके शरीरोंमें निवास करके नाना प्रकारके सुख दुःखको भोगता हूं, तथापि मैंएकरूप हूं,तहां दृष्टांत दिखाते हैं कि, जिस प्रकार जलसे भरे हुए अनेक पात्रोंमें भरे हुए जलके विषेंशीत, उष्ण, सुगंध, दुर्गंध, शुद्ध, अशुद्ध इत्यादि अनेक उपाधियां रहती हैं और उन अनेकों पात्रोंमें भिन्न सूर्यके प्रतिबिंब पडते हैं, तथापि वह सूर्य एकही होता है और जलकी शीत उष्णादि उपाधियोंसे रहित होता है इसी प्रकार में संपूर्णविश्वमें व्याप रहा हूं, तथापि जगत्की संपूर्ण उपाधियोंसे रहित हूं अर्थात् न कोई आता है और जाता है आता हैं इस प्रकारकी जो प्रतीति है सो अज्ञानवश है, वास्तवमें नहीं है॥१२॥

अहो अहंनमोमह्यंदक्षोनास्तीहमत्समः॥  
असंस्पृश्यशरीरेणयेनविश्वंचिरंधृतम्॥१३॥

 अन्वयः–अहम् अहो (तस्मै) मह्यम् नमः इह मत्समः



(कः अपि) दक्षः न अस्ति येन शरीरेण असंस्पृश्य(मया) चिरम् विश्वम्धृतम्॥१३॥ 

 शिष्य शंका करता है कि जिस आत्माका देहसेसंग है, वह असंग किस प्रकार हो सकता है, तिसका गुरु समाधान करते हैं कि मैंआश्चर्यरूप हूंइस कारण मेरे अर्थ नमस्कार है, क्योंकि इस जगत्में मेरी समान कोई चतुर नहीं है, अर्थात् अघट घटना करनेमें मैंचतुर हूं क्योंकि मैंशरीरमें रहकरभी शरीरसे स्पर्श नहीं करता हूं और शरीरकार्य करता हूं जिस प्रकार अग्नि घृतके पिंडमें लीन न होकरभी घृतपिंडको गलाकर रसरूप कर देता है, उसी प्रकार संपूर्ण जगत्में मैं लीन नहीं होता हूं और संपूर्ण जगत्को चिरकाल धारण करता हूं॥१३॥

अहोअहंनमोमह्यंयस्यमेनास्तिकिञ्चन॥  
अथवायस्यमेसर्वंयद्वाङ्मनसगोचरम्॥१४॥



 अन्वयः–अहो अहम् यस्य मे (परमार्थतः) किञ्चन न अस्ति अथवा यत् वाङ्मनसगोचरम् (तत्) सर्वम् यस्य मे (सम्बन्धि अस्ति अतः) मह्यं नमः॥१४॥

 शिष्य आशंका करता है कि, हे गुरो! संबंधके विना जगत् किस प्रकार धारण होता हैं? भीत गृहकी छत आदिको धारण करती है परंतु काष्ठआदि से उसका संबंध होता है, सो आत्मा विना संबंधके जगत्को किस प्रकार धारण करता है इसका गुरु समाधान करते हैं कि, अहो मैं बडा आश्चर्यरूप हूं. इस कारण अपने स्वरूपको नमस्कार करूं हूं। आश्चर्यरूपतादिखाते हैं कि, परमार्थदृष्टिसे देखो तो मेरा किसीसे संबंध नहीं है, और विचारदृष्टिसे देखो तो मुझसे भिन्नभी कोई नहीं है और यदि सांसारिकदृष्टिसे देखो तो जो कुछ मन वाणीसे विचारा जाता है वह सब मेरा संबंधी है परंतु वह मिथ्या संबंध है जिस प्रकार सुवर्ण तथा कुंडलका संबंध है, इसी प्रकार मेरा और जग-



त्का संबंध है अर्थात् मेरा सवसे संबंध हैभी और नहींभी है, इस कारण आश्चर्यरूप जो मैं तिस मेरे अर्थ नमस्कार है॥१४॥

**ज्ञानंज्ञेयंतथाज्ञातात्रितयंनास्तिवास्तवम्।  
अज्ञानाद्भातियत्रेदंसोहमस्मिनिरञ्जनः॥१५॥**

 अन्वयः—ज्ञानम् ज्ञेयम् तथा ज्ञाता (इदम्) त्रितयम् वास्तवम् न अस्ति यत्र इदम् अज्ञानात् भाति सः अहमनिरञ्जनः अस्मि॥१५॥

 त्रिपुटीरूप जगत् तो सत्यसा प्रतीत होता है फिर जगत्का और आत्माका मिथ्या संबंध किस प्रकार कहा, इस शिष्यकी शंकका गुरु समाधान करते हैं। कि, ज्ञान ज्ञेय तथा ज्ञाता इन तीनोंका इकट्ठा नाम "त्रिपुटी" है, वह त्रिपुटी वास्तविक अर्थात् सत्य नहीं है, तिस त्रिपुटीका जिस मेरे (आत्माके) विषें मिथ्या संवंध अर्थात् अज्ञानसे प्रतीत है, वह मैं अर्थात् आत्मा तो निरंजन कहिये संपूर्ण प्रपंचसे रहित हूं॥१५॥



द्वैतमूलमहोदुःखंनान्यत्तस्यास्तिभेषजम्।  
दृश्यमेतन्मृषासर्वमेकोऽहंचिद्रसोऽमलः॥

 अन्वयः– अहो (

निरंजनस्य अपि आत्मनः) द्वैतमूलम् दुःखम् (भवति) तस्य भेषजम् दृश्यम् सर्वम् मृषाअहम् एकः अमलः चिद्रसः(इति बोधात्)अन्यत् न अस्ति॥१६॥

 शिष्य शंका करताहै कि यदि आत्मा निरंजन है तो दुःखका संबंध किस प्रकार होता है, तिसका गुरु समाधान करते हैं कि, सुखदुःख भ्रांतिमात्र हैं,वास्तविक नहीं, निरंजन आत्माके विषेंद्वैतमात्रसे सुखदुःख भासता हे वास्तवमें आत्माकेविषें सुखदुःख कुछभी नहीं होता है तहां शिष्य प्रश्न करता है कि, हे गुरो! द्वैतभ्रमकी औषधि कहिये जिसके सेवन करनेसे द्वैतभ्रमकी निवृत्ति होती है? तिसका गुरु उत्तर देते हैं कि हे शिष्य! मैं आत्मा हूं,अमल हूं, माया और मायाका कार्य जो जगत् तिससे रहित चिन्मात्र अद्वितीयरूप हूं और दृश्यमान यह संपूर्ण संसार जड और मिथ्या है सत्य नहीं है. ऐसा



ज्ञान होनेसे द्वैतभ्रम नष्ट हो जाता है, इसके विना दूसरी द्वैत भ्रमसे उत्पन्न हुए दुःखके दूर करनेकी अन्य औषधि नहीं है॥१६॥

बोधमात्रोऽहमज्ञानादुपाधिःकल्पितो मया।  

एवंविमृशतोनित्यंनिर्विकल्पे स्थितिर्मम॥१७॥

 अन्वयः– अहम् बोधमात्रः मया अज्ञानात् उपाधिः कल्पितः एवम् नित्यम् विमृशतः मम निर्विकल्पे स्थितिः (प्रजाता)॥१७॥

 शिष्य प्रश्न करता है कि, आत्माके विषेंद्वैतप्रपंचका अध्यास किस प्रकार हुआ है और वह कल्पित है या वास्तविक है तिसका गुरु समाधान करते हैं कि, मैं बोधरूप चैतन्यरूप हूं, परंतु मैंने अपने विषेंअज्ञानसे उपाधि (अहंकारादि द्वैतप्रपंच) कल्पना किया है अर्थात् मेंअखंडानंदब्रह्मनहीं हूं किंतु देह हूंयह माना है. इस कारण नित्य विचार करके मेरी निर्विकरूप अर्थात् वास्तविक निज स्वरूप (ब्रह्म) के विषें स्थिति हुई है॥१७॥



न मे बन्धोऽस्ति मोक्षो वा भ्रान्तिः शान्ता निराश्रया।  
अहो मयि स्थितं विश्वं वस्तुतो न मयि स्थितम्॥१८॥

 अन्वयः—मे बंधः वा मोक्षः न अस्ति अहो मयिस्थितम् (अपि) विश्वं वस्तुतः मयिन स्थितम् (इति विचारतः अपि) निराश्रया भ्रांतिः (एव) शान्ता॥१८॥

 शिष्य शंका करता है, कि, हे गुरो! यदि केवल विचार करनेहीसे मुक्ति होती है तब तौ मुक्तिका विनाश होना चाहिये क्योंकि जब विचार नष्ट होता है तबमुक्तिकाभी नाश होना चाहिये और यदि कहो कि विचारकेविनाही मुक्ति हो जाती है तबतो गुरु और शास्त्रके उपदेशको प्राप्त न होनेवाले पुरुषोंकीभी मुक्ति होना चाहिये? तिसका गुरु समाधान करते हैं कि, यदि शुद्ध विचारकी दृष्टिसे देखो तो मेरे बंध नहीं है और मोक्षभी नहीं है अर्थात् विचारदृष्टिसे न आत्माका बंध होता है, न मोक्ष होता



है, क्योंकि मैं(आत्मा) नित्य चित्स्वरूपं हूंतहां शिष्य शंकित होकर प्रश्न करता है कि,हे गुरो! वेदान्तशास्त्र विचारका जो फल है सो कहिये. तहां गुरु कहते हैं कि भ्रांतिकी निवृत्तिही वेदांतशास्त्रके विचारका फल है क्योंकि बडा आश्चर्य है जो मेरे विषें स्थितभी जगत्वास्तबमें मेरे विषें स्थित नहीं हैं इस प्रकार विचार करनेपरभी भ्रांतिमात्रही नष्ट हुई, परमानंदकी प्राप्ति नहीं हुई इससे प्रतीत होता है कि, भ्रांतिकी निवृत्तिही शास्त्रविचारका फल है, तहां शिष्य कहता है कि, हे गुरो! भ्रांति कैसी थी जो विचार करनेपर तुरंतही नष्ट हो गई. तिसका गुरु उत्तर देते हैं कि, भ्रांति निराश्रय अर्थात् अज्ञानरूप थी सो विचारसे नष्ट हो गई॥१८॥

**स शरीरमिदं विश्वं न किञ्चिदिति निश्चितम्।  
शुद्धचिन्मात्र आत्मा च तत्कस्मिन्कल्पनाधुना॥१९॥**



 अन्वयः–इदम् शरीरम् विश्वं किञ्चित् न इति निश्चितम् आत्मा च शुद्धचिन्मात्रः तत् अधुना कल्पना कस्मिन् (स्यात्)॥१९॥

 शिष्य शंका करता है कि उस मुक्त पुरुषके विषेंभी प्रपंचका उदय होना चाहिये, क्योंकि रज्जु होती है तो उसमें कभी अंधकारके विषेंसर्पकी भ्रांति होही जाती है, तिसी प्रकार अधिष्ठान जो ब्रह्म है तिसके विषें द्वैत (प्रपंच) की कल्पना हो जाती है इस शंकाका गुरु समाधान करते हैं कि, यह शरीरसहित संपूर्ण जगत् जो प्रतीत होता है सो कुछ नहीं है अर्थात् नसत् है, न असत् है, क्योंकि सब ब्रह्मरूप हैं, सोई श्रुतिमेंभी कहा है "नेह नानास्ति किञ्चन''अर्थात् यह संपूर्ण जगत् ब्रह्मरूपही हैं, आत्मा शुद्ध अर्थात् मायारूपी मलरहित और चित्स्वरूप है, इस कारण किस अधिष्ठानमें विश्वकी कल्पना होती है?॥१९॥

शरीरं स्वर्गनरकौबन्धमोक्षौभयंतथा।  
कल्पनामात्रमेवैतत्किंमेकार्यंचिदात्मनः॥



 अन्वयः–शरीरम् स्वर्गनरकौबन्धमोक्षौतथा भयम् एतत् कल्पनामात्रमेव चिदात्मनः मे एतैः किम् कार्यम्॥२०॥

 शिष्य शंका करता है कि, हे गुरो! यदि संपूर्ण प्रपंच मिथ्या है, तब तौ ब्राह्मणादि वर्ण और मनुष्यादि जातिभी अवास्तविक होंगे और वर्णजातिके अर्थ प्रवृत्त होनेवाले बिधिनिषेध शास्त्रभी अवास्तविक होंगे और बिधिनिषेध शास्त्राोंके विषेंवर्णन किये हुए स्वर्ग नरक तथा स्वर्गके विषेंप्रीति और नरकका भयभी अवास्तविक हो जाँयगे और शास्त्रोंके विषें वर्णन किये हुए बंध मोक्षभी अवास्तविक अर्थात् मिथ्या हो जायँगे? तिसका गुरु समाधान करते हैं कि, हे शिष्य! तैंने जो शंका की सो शरीर, स्वर्ग,नरक, बंधमोक्ष तथा भय आदि संपूर्ण मिथ्या हैं, तिन शरीरादिके साथ सच्चिदानंदस्वरूप जो मैं तिस मेरा कोई नहीं है, क्योंकि संपूर्ण विधिनिषेधरूपकार्य अज्ञानी पुरुषके होते हैं, ब्रह्मज्ञानीके नहीं॥२०॥



अहो जनसमूहेऽपि न द्वैतं पश्यतो मम।  
अरण्यमिवसंवृत्तंक्वरतिंकरवाण्यहम्॥२१॥

 अन्वयः–अहोन द्वैतम् पश्यतः मम जनसमूहे अपि अरण्यम् इव संवृत्तम् अहम् क्व रतिम् करवाणि॥२१॥

 अब इस प्रकार वर्णन करते हैं कि, जिस प्रकार स्वर्ग नरक आदिको अवास्तविक वर्णन किया तिसी प्रकार यह लोकभी अवास्तविक है इस कारण इस लोकमें मेरी प्रीति नहीं होती है, बडे आश्चर्यकी वार्ता है कि, मैं जनसमूहमें निवास करता हूं, परंतु मेरे मनको वह जनसमूह अरण्यसाप्रतीत होता है, सो मैं इस अवास्तविक कहिये मिथ्याभूत संसारके विषें क्या प्रीति करूं?॥२१॥

नाहंदेहो न मेदेहोजीवो नाहमहंहि चित्।  
अयमेवहिमेबन्धआसीद्याजीवितेस्पृहा॥२२॥

 अन्वयः– अहम् देहः न मे देहः न अहम् जीवः न हि अहंम् चित्मे अयम् एव हि बन्धः या जीविते स्पृहा आसीत्॥२२॥



 शिष्य शंका करता है कि, हे गुरो!पुरुष शरीरके विषेंहूं मैं मेरा है इत्यादि व्यवहार करके प्रीति करता है इस कारण शरीरके विषें तो स्पृहा करनीही होगी, तिसका समाधान करते हैं कि, देह मैं नहीं हूं, क्योंकि देह जड है और देह मेरा नहीं है क्योंकि मैं तो असंग हूं और जीव जो अहंकार सो मैं नहीं, तहां शंका होती हैं कि, तू कौन है? तिसके उत्तर में कहते हैं कि, मैं तो चैतन्यस्वरूप ब्रह्म हूं तहां शंका होती है कि, यदि आत्मा चैतन्यस्वरूप है, देहादिरूप जड नहीं है तो फिर ज्ञानी पुरुषोंकीभी जीवनमें इच्छा क्यों होती है? तिसका समाधान करते हैं कि, यह जीवनेकी जो इच्छा है सोई बंधन है, दूसरा बंधन नहीं है, क्योंकि, पुरुष जीवनके निमित्तही सुवर्णकी चोरी आदि अनेक प्रकारके अनर्थ करके कर्मानुसार संसारबंधनमें बँधता है और सच्चिदानंदस्वरूप आत्माके वास्तविक स्वरू–



पका ज्ञान होनेपर पुरुषकी जीवनमें स्पृहा नहीं रहती है॥२२॥

अहोभुवनकल्लोलैर्विचित्रैर्द्राक्समुत्थितम्।  
मय्यनन्तमहाम्भोधौचित्तवातेसमुद्यते॥२३॥

 अन्वयः— अहो अनन्तमहाम्भोधौमयिचित्तवाते समुद्यते विचित्रैः भुवनकल्लोलैःद्राक्समुत्थितम्॥२३॥

 जब पुरुषको सबके अधिष्ठानरूप आत्मस्वरूपका ज्ञान होता है, तब कहता है कि, अहो! बडे आश्चर्यकी वार्ता है कि, मैं चैतन्यसमुद्रस्वरूप हूं और मेरे विषेंचित्तरूपी वायुके योगसे नानाप्रकारके ब्रह्मांडरूपी तरंग उत्पन्न होते हैं अर्थात् जिस प्रकार जलसे तरंग भिन्न नहीं होते हैं, तिसी प्रकार ब्रह्मांड मुझसे भिन्न नहीं है॥२३॥

मय्यनंतमहाम्भोधौचित्तवातेप्रशाम्यति।  
अभाग्याज्जीववणिजोजगत्पोतोविनश्वरः॥२४॥

 अन्वयः–अनन्तमहाम्भोधौमयिचित्तवाते प्रशाम्यति (सति) जीववणिजः अभाग्यात् जगत्पोतःविनश्वरः (भवति)॥२४॥



 अब प्रारब्ध कर्मोंके नाशकी अवस्था दिखाते हैं कि, मैं सर्वव्यापक चैतन्यस्वरूप समुद्र हूं, तिस मेरे विषें चित्तवायुके अर्थात् संकल्पविकल्पात्मक मनरूप वायुके शांत होनेपर अर्थात् संकल्पादिरहित होनेपर जीवात्मारूप व्यापारीके अभाग्य कहिये प्रारब्धके नाशरूप विपरीत पवनसे जगत् समुद्रकें विषेंलगा हुआ शरीर आदिरूप नौकाका समूह विनाशवान् होता है॥२४॥

मय्यनन्तमहाम्भोधावाश्चर्यंजीववीचयः।  
उद्यंतिघ्नंतिखेलंतिप्रविशंतिस्वभावतः॥

 अवयः–आश्चर्य्यम् (यत्) अनन्तमहाम्भोधौ मयि जीववीचयः स्वभावतः उद्यन्ति घ्नन्ति खेलन्ति प्रविशन्ति॥२५॥

 अब संपूर्ण प्रपंचको मिथ्या जानकर कहते हैं कि, आश्चर्य है कि, निष्क्रिय निर्विकार मुझचैतन्यसमुद्रके विषें अविद्याकामकर्मरूप स्वभावसे जीवरूपी तरंग उत्पन्न होते हैं और परस्पर शत्रुभावसे ताडन करते हैं और कोई



मित्रभावसे परस्पर क्रीडा करते हैं और अविद्याकाम कर्मके नाश होनेपर मेरे विषेंलीन हो जाते हैं, अर्थात् जीवरूपी तरंग अविद्या बंधनसे उत्पन्न वास्तवमें चिद्रूप हैं जिस प्रकार घटाकाश महाकाशमें लीन हो जाता है, तिस प्रकार मेरे विषें संपूर्ण जीव लीन हो जाते हैं, वही ज्ञान है॥२५॥

**इति श्रीमदष्टावक्रमुनिविरचितायां ब्रह्मविद्यायां  
सान्वयभाषाटीकया सहितं शिष्येणोक्तमा-  
त्मानुभवोल्लासपञ्चपञ्चविंशतिकं नाम  
द्वितीयं प्रकरणं समाप्तम्॥२॥**  
**\_\_\_\_\_\_\_\_\_\_**

अथ तृत्तीयं प्रकरणम् ३.

**अविनाशिनमात्मानमेकं विज्ञाय तत्वतः।  
तवात्मज्ञस्यधीरस्यकथमर्थार्जने रतिः॥१॥**

 अन्वयः–हे शिष्य! अविनाशिनम् एकम् आत्मानम् विज्ञाय तत्त्वतः आत्मज्ञस्य धीरस्य तबअर्थार्जने रतिः कथम् (लक्ष्यते)॥१॥

 आत्मज्ञानके अनुभवसे युक्तभी अपने शिष्यको व्यवहारमें स्थित देखकर उसके



आत्मज्ञानानुभवकी परीक्षा करनेके निमित्तेउसकी व्यवहारके विषें स्थितिकी निंदा करके आत्मानुभवात्मक स्थितिकी उपदेश करते हैं कि, हे शिष्य! अविनाशी कहिये त्रिकालमें सत्यस्वरूप आत्माको किसी देशकालमें भेदको नहीं प्राप्त होनेवाला जानकर, यथार्थरूपसे आत्मज्ञानी धैर्यवान् जो तू तिस तेरी व्यावहारिक अर्थके संग्रह करनेमें प्रीति किस कारण देखनेमें आती है॥१॥

आत्माज्ञानादहोप्रीतिर्विषयभ्रमगोचरे।  
शुक्तेरज्ञानतोलोभोयथारजतविभ्रमे॥२॥

 अन्वयः–अहो (शिष्य)! यथा शुक्तेःअज्ञानतः रजतविभ्रमे लोभः(भवति तथा) आन्माज्ञानात् विषयभ्रमगोचरे प्रीतिः (भवति)॥२॥

 विषयके विषेंजो प्रीति होती है सो आत्माके अज्ञानसे होती है इस वार्ताको दृष्टांत और युक्तिपूर्वक दिखाते हैं, अहो शिष्य! जिस प्रकार सीषीका अज्ञान होनेसे रजतकी



भ्रांति करके लोभ होता है, तिसी प्रकार आत्माके अज्ञानसे भ्रांति ज्ञानसे प्रतीत होनेवाले विषयोंमें प्रीति होती है। जिनको आत्मज्ञान होता है, उन ज्ञानियोंकी विषयोमें कदापि प्रीति नहीं होती है॥२॥

विश्वंस्फुरतियत्रेदंतरंगा इव सागरे॥  
सोऽहमस्मीतिविज्ञायकिंदीनइवधावसि॥३॥

 अन्वयः–सागरे तरङ्गा इव यत्र इदम् विश्वम् स्फुरति सः अहम् अस्मि इति विज्ञाय दीनः इव किम् धावसि॥३॥

 ऊपर इस प्रकार कहा है कि, विषयोंके विषेंजो प्रीति होती है, सो अज्ञानसे होती है, अब इस वार्ताका वर्णन करते हैं कि, संपूर्ण अध्यस्तको अधिष्ठानभूत जो आत्मा तिसके जाननेपर फिर विषयोंके विषेंप्रीति नहीं होती हैं, जिस प्रकार समुद्रके विषेंतरंग स्फुरते हैं अर्थात् अभिन्नरूप होते हैं तिस प्रकार जिस आत्माके विषेंयह विश्व अभिन्नरूप है वह निर्विशेष आत्मा मैं हूं इस प्रकार साक्षात् करकें



दीन पुरुषकी समान मैं हूं, और मेरा है इत्यादि अभिमान करके क्यों दौड़ता है॥३॥

श्रुत्वापिशुद्धचैतन्यमात्मानमतिसुंदरम्।  
उपस्थेत्यंतसंसक्तोमालिन्यमधिगच्छति॥४॥

 अन्वयः–शुद्धचैतन्यम् अतिसुन्दरम् आत्मानम् श्रुत्वा अपिउपस्थे अत्यन्तसंसक्तः (आत्मज्ञः) मालिन्यम् अधिगच्छति॥४॥

 ऊपरके तीन श्लोकोंमें शिष्यकी व्यवहारावस्थाकी निंदा की अबसंपूर्णही ज्ञानियोंकी व्यवहारावस्थामें स्थितिकी निंदा करते हैं कि,गुरुके मुखसे वेदान्तवाक्योंसे अतिसुन्दर शुद्ध चैतन्य आत्माको श्रवण करके तथा साक्षात् करके तदनंतर समीपस्थ विषयोंके विषें प्रीति करनेवाला आत्मज्ञानी मालिन्य कहिये मूढपनेको प्राप्त हो जाता है॥४॥

सर्वभूतेषु चात्मानं सर्वभूतानि चात्मनि।  
मुनेर्जानतआश्चर्यंममत्वमनुवर्त्तते॥५॥

 अन्वयः–सर्वभूतेषु च आत्मानम् आत्मनि च सर्वभूतानि जानतः मुनेः(विषयेषु) ममत्वम् अनुवर्त्तते (इति) आश्चर्यम्॥५॥



 फिरभी ज्ञानीके विषयोंमें प्रीति करनेको निंदा करते हैं कि, ब्रह्मसे लेकर तृणपर्यंत संपूर्ण प्राणियोंके विषेंअधिष्ठानरूपसे आत्मा विद्यमान है और संपूर्ण प्राणी आत्माके विषेंअध्यस्त अर्थात् कल्पित हैं जिस प्रकार कि, रज्जुके विषें सर्प कल्पित होता है इस प्रकार जानते हुएभी मुनिकी विषयोंके विषेंममता होती है, यह बडाही आश्चर्य है. क्योंकि सीषीके विषेंरजतको कल्पित जानकर भीममता करना मूर्खताही होती है॥५॥

आस्थितःपरमाद्वैतंमोक्षार्थेऽपिव्यवस्थितः।  
आश्चर्यं कामवशगोविकलःकेलिशिक्षया॥

 अन्वयः–परमाद्वैतम् आस्थितः (तथा) मोक्षार्थेव्यवस्थितः अपि कामवशगः(सन्) केलिशिक्षया विकलः (दृश्यते इति) साश्चर्यम्॥६॥

 आत्मज्ञानीकी विषयोंके विषें प्रीति करनेकी निंदा करते हुए कहते हैं कि, परम अद्वैत अर्थात् सजातीयस्वगतभेदशून्य जो ब्रह्म तिसका



आश्रय और मोक्षरूपी सच्चिदानंदस्वरूप विषें निवास करनेवाले पुरुष कामवश होकर नाना प्रकारके क्रीडाके अभ्याससे अर्थात् नाना प्रकारके विषयोंमें लवलीन होकर विकल देखनेमें आता है, यह बडाही आश्चर्य है॥६॥

उद्भूतं ज्ञानदुर्मित्रमबधार्यातिदुर्बलः।  
आश्चर्यं काममाकांक्षेत्कालमंतमनुश्रितः॥७॥

 अन्वयः–अन्तम् कालम् अनुश्रितः अतिदुर्बलः (ज्ञानी) उद्भूतम् ज्ञानदुर्मित्रम् अबधार्य (अपि) कामम् आकांक्षेत् (इति) आश्चर्यम्॥७॥

 अब इस वार्ताका वर्णन करते हैं कि, विवेकी पुरुषको सर्वथा विषयवासनाका त्याग करना चाहिये, उद्भूत कहिये उत्पन्न होनेवाला जो काम वह महाशत्रु ज्ञानको नष्ट करनेवाला है ऐसा विचार करकेभी अति दीन होकर ज्ञानी विषयभोगकी आकांक्षा करता है यह बडेही आश्चर्यकी वार्ता है, क्योंकि जो पुरुष विषयवासनामेंलवलीन होता है वह कालग्रास



होता है अर्थात् क्षणमात्रमें नष्ट हो जाता है इस कारण ज्ञानी पुरुषको विषयतृष्णा नहीं रखनी चाहिये॥७॥

इहामुत्र विरक्तस्य नित्यानित्यविवेकिनः।  
आश्चर्यंमोक्षकामस्य मोक्षादेवविभीषिका॥८॥

 अन्वयः– इह अमुत्र विरक्तस्य नित्यानित्यविवेकिनः मोक्षकामस्यमोक्षात् एव विभीषिका (भवति इति) आश्चर्यम्॥८॥

 अबइस वार्ताका वर्णन करते हैं कि, ज्ञानी पुरुषका विषयोंका वियोग होनेपर शोक नहीं करना चाहिये, जिसको इस लोक और परलोकके सुखसे वैराग्य हो गया है और आत्मानित्य है तथा जगत् अनित्य है, इस प्रकार जिसको ज्ञान हुआ है, और मोक्ष जो सच्चिदानंदकी प्राप्ति तिसके विषेंजिसकी अत्यंत अभिलाषाहै, वह पुरुषभी, बलवान् देह आदि असत् स्त्रीपुत्रादिके वियोगसे भयभीत होता है,यह बडेही आश्चर्यकी वार्ता है, स्वप्नमें अनेक



प्रकारके सुख देखनेपरभी जाग्रत अवस्थामें वह सुख नहीं रहते हैं तौउन सुखोंका कोई पुरुष शोक नहीं करता है तिसी प्रकार स्त्री पुत्र धन आदि असत् वस्तुका वियोग होनेपर शोक करना योग्य नहीं है॥८॥

**धीरस्तुभोज्यमानोपिपीड्यमानोपिसर्वदा।  
आत्मानंकेवलंपश्यन्नतुष्यतिनकुप्यति॥**

 अन्वयः–धीरः तु (लोकैः विषयान्) भोज्यमानः अपि (निन्दादिना) पीड्यमानः अपि केवलम् आत्मानम् पश्यन् न तुष्यति न कुप्यति॥९॥

 अब इस वार्ताका वर्णन करते हैं कि, ज्ञानीको शोक हर्ष नहीं करने चाहिये, ज्ञानी पुरुषोंको जगत्के विषेंपुण्यवान् पुरुष नाना प्रकारके भोग कराते हैं, परंतु वह ज्ञानी पुरुष तिससे हर्षको नहीं प्राप्त होता हैऔर पापी पुरुष पीडा देते हैं तो उससे शोक नहीं करता है क्योंकि वह ज्ञानी पुरुष जानता है



कि, आत्मा सुखदुःखरहित है अर्थात् आत्माको कदापि हर्ष शोक नहीं हो सकता है॥९॥

**चेष्टमानं शरीरं स्वं पश्यत्यन्यशरीरवत्।  
संस्तवेचापिनिन्दायांकथक्षुभ्येन्महाशयः॥१०॥**

 अन्वयः–(यः) चेष्टमानं स्वम् शरीरम् अन्यशरीरवत् पश्यति (सः) महाशयः संस्तवेअपि च निन्दायाम् कथम् क्षुभ्येत्॥१०॥

 हर्ष शोकके हेतु जो स्तुति निंदा आदि सो तो शरीरके धर्म हैं और शरीर आत्मासे भिन्न है फिर ज्ञानीको हर्ष शोक किस प्रकार हो सकते हैं इस वार्ताका वर्णन करते हैं, जो ज्ञानी पुरुष चेष्टा करनेवाले अपने शरीरको अन्य पुरुषके शरीरकी समान आत्मासे भिन्न देखता है, वह महाशय स्तुति और निंदाके विषें किस प्रकार हर्षशोकरूप क्षोभको प्राप्त होयगा?अर्थात् नहीं प्राप्त होयगा॥१०॥

मायामात्रमिदंविश्वंपश्यन्विगतकौतुकः।  
अपिसन्निहितेमृत्यो कथंत्रस्यतिधीरधीः॥११॥



 अन्वयः–इदम् विश्वम् मायामात्रम् (इति) पश्यन् विगतकौतुकः धीरधीः मृत्यौ सन्निहिते अपि कथम् त्रस्यति॥११॥

 जिसका मरण होता है और जो बंध करता है ये दोनों अनित्य हैं इस प्रकार जाननेके कारण ज्ञानीकोमृत्युकालके समीप होनेपरभी भय किस प्रकार हो सकता है इस वार्ताका वर्णन करते हैं, यह दृश्यमान विश्व मायामात्र कहिये मिथ्यारूप है इस प्रकार देखता हुआ, इस कारणही यह शरीर आदि विश्व कहांसे उत्पन्न हुआ है और कहां लीन होयगा इस प्रकार विचार नहीं करनेवाला ज्ञानी पुरुष मृत्युके समीप आनेपर भीत नहीं होता है॥११॥

निःस्पृहंमानसंयस्यनैराश्येऽपि महात्मनः।  
तस्यात्मज्ञानतृप्तस्य तुलनाकेन जायते॥१२॥

 अन्वयः–नैराश्ये अपि यस्य मानसम् निःस्पृहम् (भवति तस्य) आत्मज्ञानतृप्तस्य महात्मनः केन (समम्) तुलना जायते?॥१२॥

 अबज्ञानीका सर्वकी अपेक्षा उत्कृष्टपना दिखाते हैं कि मैं ब्रह्मरूप हूं इस प्रकार ज्ञान



होनेपर जिसके संपूर्ण मनोरथ पूर्ण हो गये हैं ऐसा जो महात्मा ज्ञानी पुरुष तिसका मन मोक्षके विषेंभी निराश होता है अर्थात् वह मोक्षकी अभिलाषानहीं करता है ऐसे ज्ञानीकी किससे तुलना की जाय अर्थात् ज्ञानीके तुल्य कोईभी नहीं होता है॥१२॥

स्वभावादेव जानाति दृश्यमेतन्न किञ्चन।  
इदंग्राह्यमिदंत्याज्यंसकिंपश्यतिधीरधीः

 अन्वयः– स्वभावात् एव (इदम्) दृश्यम् किञ्चन न (इति) जानाति सः धीरधीः इदम् ग्राह्यम् इदम् त्याज्यम् (इति) किम् पश्यति॥१३॥

 ज्ञानी पुरुषको "यह ग्रहण करने योग्य है, यह त्यागने योग्य है" इस प्रकार व्यवहार नहींकरना चाहिये, इस वार्ताका वर्णन करते हैं, स्वभावसेही अर्थात् अपनी सत्तासेही जिस प्रकार सीषीके विषेंरजत कल्पना मात्र होती है, तिसी प्रकार यह दृश्यमान द्वैत, प्रपंच मिथ्यारूप है, जगत्कल्पित है अर्थात् सत् है



न असत् इस प्रकार जाननेवाले ज्ञानीकी बुद्धि धैर्यसंपन्न हो जाती है तोभी वह ज्ञानी "यहवस्तु ग्रहण करने योग्य है, यह वस्तु त्यागने योग्य है "इस प्रकारका व्यवहार क्यों करता है, यह बडेही आश्चर्यकी वार्ता है अर्थात् ज्ञानी पुरुषको कदापि यह वस्तु त्यागने योग्य है, यह वस्तु ग्रहण करने योग्य है इस प्रकार व्यवहार नहीं करना चाहिये॥१३॥

अन्तस्त्यक्तकषायस्य निर्द्वन्द्वस्य निराशिषः॥  
यदृच्छयागतो भोगो न दुःखाय न तुष्टये॥१४॥

 अन्वयः– अन्तस्त्यक्तकषायस्य निर्द्वन्द्वस्य निराशिषः यदृच्छय आगतः भोगः दुःखाय न (भवति) तुष्टये (च) न (भवति)॥१४॥

 उपरोक्त विषयमें हेतु कहते हैं कि, अन्तःकरणके रागद्वेषादि कषायोंको त्यागनेवाले और शीत उष्णादि द्वंद्वरहित तथा विषयमात्रकी इच्छासे रहित जो ज्ञानी पुरुष तिसको दैव-



गतिसे प्राप्त हुआ भोग नदुःखदायक होता है और न प्रसन्न करनेवाला होता है॥१४॥

इति श्रीमदष्टावक्रविरचितायां ब्रह्मविद्यायां सा-  
न्वयभाषाटीकया सहितमाक्षेपद्वारोपदेशकं  
नाम तृतीयं प्रकरणं समाप्तम्॥३॥  
\_\_\_\_\_\_\_\_\_\_\_\_

**अथ तुरीयं प्रकरणम् ४.**

हन्तात्मज्ञस्य धीरस्यखेलतोभोगलीलया  
नहि संसारवाहीकैर्मूढैः सह समानता॥१॥

 अन्वयः–हन्त भोगलीलया खेलतः आत्मज्ञस्य धीरस्य संसारवाहीकैः मूढैःसह समानता नहि॥१॥

 इस प्रकार श्रीगुरुने शिष्यकी परीक्षा लेनेके निमित्त आक्षेप करे, अब तिसके उत्तर में शिष्यगुरुके प्रति इस प्रकार कहता है कि, ज्ञानी संपूर्ण व्यवहारोंको मिथ्या जानता है, और प्रारब्धानुकूल नाना प्रकारके जो भोगे प्राप्तहोते हैं उनको आत्मविलास मानता है. आनंदकी वार्ता है कि, जो आत्मज्ञानी है वह अपने



आत्माको संपूर्ण जगत्का अधिष्ठान जानता है, वही धैर्यवान् है, अर्थात् उसका चित्त विषयोंमें आसक्त नहीं होता है, प्रारब्धके अनुसार प्राप्त हुए विषयोंकी क्रीडाके विषेंरमण करनेवाले तिस ज्ञानीकी संसारके विषेंदेहाभिमान करनेवाले मूर्खाोंसे तुल्यता नहीं होती है, सोई गीताके विषें श्रीकृष्ण भगवान्ने कहा है—"तत्त्ववित्तुमहावाहोगुणकर्मविभागयोः। गुणा गुणेषु वर्तंत इति मत्वा न सज्जते॥ "अर्थात् आत्मज्ञानी सम्पूर्ण व्यवहारोंमें रहता है परंतु किसी कार्यका अभिमान नहीं करता है क्योंकि वह जानता है कि, गुण गुणोंके विषेंवर्तते हैं, मेरी कोई हानि नहीं है मैं तो साक्षी हूं॥१॥

यत्पदंप्रेष्सवोदीनाः शक्राद्याः सर्वदेवताः।  
अहोतत्र स्थितोयोगीनहर्षमुपगच्छति॥२॥

 अन्वयः–अहोशक्राद्याः सर्वदेवताः यत्पदम् प्रेष्सवः (सन्त) दीनाः वर्त्तन्ते तत्र स्थितः योगी हर्षम् न उपगच्छति॥२॥

 तहां शंका होती है कि, सांसारिक व्यव-



हारोंका वर्ताव करनेवाला ज्ञानी संसारी पुरुषोंकी तुल्य क्यों नहीं होता है, तिसका समाधान करते हैं कि, बडे आश्चर्यकी वार्ता है, है गुरो! इंद्र आदि संपूर्ण देवता जिस आत्मपदकी प्राप्तिकी इच्छा करते हुए आत्मपदकी प्राप्ति न होनेसे दीनताको प्राप्त होते हैं, तिस सच्चिदानंदस्वरूप आत्मपदके विषें स्थित अर्थात् तत् त्वम् पदार्थके ऐक्यज्ञानसे आत्मपदके विषें वर्तमान आत्मज्ञानी विषयभोगसे सुखकोनहीं प्राप्त होता है और तिस विषयसुखका नाश होनेपर शोक नहीं करता है॥२॥

**तज्ज्ञस्यपुण्यपापाभ्यां स्पर्शोह्यन्तर्नजायते।  
नह्याकाशस्यधूमेनदृश्यमानापिसंगतिः॥**

 अन्वयः–(यथा) हि आकाशस्य धूमेन (सह) दृश्यमाना अपि (सङ्गतिः) न (अस्ति तथा) हि तज्ज्ञस्य पुण्यपापाभ्याम् अन्तः स्पर्शः न जायते॥३॥

 अब यह वर्णन करते हैं कि, आत्मज्ञानी पुण्य और पापसे लिप्त नहीं होता है, 'तत्



त्वम्' पदार्थकी एकताको जाननेवाले तत्वज्ञानीको अंतःकरणके धर्म जो पुण्य पाप तिनसे सबंध नहीं होता है, वह वेदोक्त बिधि निषधेके बंधनमें नहीं होता है, क्योंकि जिसको आत्मज्ञान हो जाता है, उसके अतःकरणमें पाप पुण्यका संबंध नहीं होता है, जिस प्रकार धूम आकाशमें जाता है, परंतु उस धूमका आकाशसे संबंध नहीं होता है, गीताके विषेंकहा है कि, "ज्ञानाग्निः सर्वकर्माणिभस्मसात्कुरुते तथा” अर्थात् ज्ञानरूपी अग्नि संपूर्ण कर्मोंको भस्म कर देता है॥३॥

आत्मैवेदं जगत्सर्वं ज्ञातं येन महात्मना।  
यदृच्छयावर्त्तमानंतंनिषेद्धुंक्षमेतकः॥४॥

 अन्वयः–येन महात्मना इदम् सर्वम् जगत् आत्मा एव (इति) ज्ञातम् तम् यदृच्छया वर्त्तमानम् कः निषेद्धुम् क्षमेत॥४॥

 तहां शंका होती है कि, ज्ञानी कर्म करता है और उसको पाप पुण्यका स्पर्श नहीं होता हैं, यह कैसे हो सकता है तिसका समाधान



करते हैं कि जिस ज्ञानी महात्माने "यह दृश्यमान संपूर्ण जगत् आत्माही है" इस प्रकार जान लिया और तदनतर प्रारब्धके वशीभूत होकर वर्तता है, उस ज्ञानीको कोई रोक नहीं सकता है अर्थात् वेदवचनभी ज्ञानीको न रोक सकता है न प्रवृत्त कर सकता हैं. क्योंकि "प्रबोधनीय एवासौ सुप्तो राजेव बंदिभिः" अर्थात् जिस प्रकार बंदी (भाट) राजाके चरित्रोंका वर्णन करते हैं तिसी प्रकार वेदभीआत्मज्ञानीका बखान करते हैं॥४॥

आब्रह्मस्तम्बपर्य्यन्ते भूतग्रामे चतुर्बिधे।  
विज्ञस्यैवहिसामर्थ्यमिच्छानिच्छाविसर्जने॥५॥

 अन्वयः– हि आब्रह्मस्तम्बपर्य्यन्ते चतुर्बिधे भूतग्रामे विज्ञस्य एव इच्छानिच्छाविसर्जने सामर्थ्यं (अस्ति)॥६॥

 शिष्य शंका करता है कि, ज्ञानी अपनी इच्छाके अनुसार वर्तता है,या दैवेच्छासे



वर्तता है? तिसका गुरु उत्तर देते हैं कि, ब्रह्मासे तृणपर्यंत चार प्रकारके प्राणियोंसे भरे हुए ब्रह्मांडके विषेंइच्छा और अनिच्छा यह दो पदार्थ किसीके दूर करनेसे दूर नहीं होते हैं परंतु ज्ञानीको ऐसी सामर्थ्य हैं कि, न उसको इच्छा है, न अनिच्छा हैं॥५॥

आत्मानमद्वयंकश्चिज्जानातिजगदीश्वरम्।  
यद्वेत्तितत्सकुरुतेनभयंतस्य कुत्रचित्॥६॥

 अन्वयः– कश्चित् जगदीश्वरम् आत्मानम् अद्वयम् जानातिः सः यत् वेत्ति तत्कुरुते तस्य कुत्रचित् भयम् न (भवति)॥६॥

 अब इस वार्ताका वर्णन करते हैं कि ज्ञानी पुरुष सर्वथा निर्भय होता है, आत्मज्ञानसे द्वैतप्रपंचको दूर करनेवाले ज्ञानीको भय नहीं होता है परंतु अद्वितीय आत्मस्वरूपको हजारोंमें कोई एकही जानता है और अद्वितीय आत्मस्वरूपका ज्ञान होनेके अनंतर कोई कम



करे अथवा न करे तौभी वह इस लोक तथा परलोकके विषेंभयको नहीं प्राप्त होता है॥६॥

इति श्रीमदष्टावक्रमुनिविरचितायां ब्रह्मविद्यायां  
सान्वयभाषाटीकया सहितं शिष्यप्रोक्तानु-  
भवोल्लासषट्कंचतुर्थं प्रकरणं समाप्तम्॥४॥  
\_\_\_\_\_\_\_\_\_\_\_\_\_\_

अथ पंचमं प्रकरणम् ५.

न ते संगोऽस्ति केनापि किं शुद्धस्त्यक्तुमिच्छसि॥  
संघातविलयंकुर्वन्नेवमेव लयं व्रज॥१॥

 अन्वयः–(हे शिष्य!) ते केन अपिसङ्गः न अस्ति;शुद्धः (त्वम्) किम् त्यक्तुम् (उपादातुं च) इच्छसि;. संघातविलयम् कुर्वन् एवम् एव लयम् व्रज॥१॥

 इस प्रकार शिष्यकी परीक्षा लेकर उसको दृढ उपदेश दिया, अबचार श्लोकोंसे गुरु लयका उपदेश करते हैं, हे शिष्य! तू शुद्धबुद्धस्वरूप हैं, अहंकारादि किसीकेभी साथ तेरा संबंध नहीं है, सो नित्य शुद्धबुद्ध मुक्तस्वभाव तू त्यागनेको



और ग्रहणको किसकी इच्छा करता है अर्थात् तेरे त्यागने और ग्रहण करने योग्य कोई पदार्थ नहीं है, तिस कारण संघातका निषेध करता हुआ लयको प्राप्त हो अर्थात् देहादि संपूर्ण वस्तु जड हैं उसका त्यागकर और मिथ्या जान॥१॥

उदेति भवतो विश्वं वारिधेरिव बुद्बुदः।  
इति ज्ञात्वैकमात्मानमेवमेव लयं व्रज॥२॥

 अन्वयः– (हे शिष्य!) वारिधेःबुद्बुदइव भवतः विश्वम् उदेति इति; एकम् आत्मानम् जात्वाएवम् एव लयम् व्रज॥२॥

 हे शिष्य! यह जगत् अपनी भावनासे हुआ है अर्थात् जिस प्रकार जलसे बुलबुले भिन्न नहीं होते हैं, तिसी प्रकार तुझ (आत्मा) से यह जगत् भिन्न नहीं हैं, सजातीय विजातीय और स्वगत ये तीन भेद आत्माके विषेंनहीं हैं आत्मा एक है, सो मैंही हूं इस प्रकार जानकर आत्मस्वरूपके विषेंलयको प्राप्त हो, (एक मनुष्य जातिके विषें ब्राह्मण, क्षत्रिय, वैश्य और



शूद्र आदि अनेक भेद हैं. यह सजातीय भेद कहाता है, और मनुष्य, पशु, पक्षी यह जो भिन्न २ जाति हैं. सो विजातीय भेद हैं तथा एक देहके विषेंहाथ, चरण, मुख इत्यादि जो भेद हैं,सो स्वगतभेद कहते हैं)॥२॥

**प्रत्यक्षमप्यवस्तुत्वाद्विश्वंनास्त्यमलेत्वयि।  
रज्जुसर्प इव व्यक्तमेवमेव लयं व्रजं॥३॥**

 अन्वयः– प्रत्यक्षम् अपि व्यक्तम् विश्वम् रज्जुसर्पः इव अवस्तुत्वात् अमले त्वयि न (अस्ति; तस्मात्) एवम् एव लयम् व्रज॥३॥

 यही शंका होती है कि, जब प्रत्यक्ष हारऔर सर्प आदिका भेद प्रतीत होता है तो फिर किस प्रकार हार आदिको विलय हो सकता है? तिसका समाधान करते हैं कि, रज्जु अर्थात् डोरेके विषें सर्पकी प्रत्यक्ष प्रतीति होती है परंतु वास्तवमें वह सर्प नहीं होता है, इसी प्रकार यह प्रत्यक्ष स्पष्ट प्रतीत होनेवाला जगत् निर्मल आत्माके विषेंनहीं है, इस प्रकारही जानकर आत्मस्वरूपके विषेंलीन हो॥३॥



**समदुःखसुखः पूर्णआशानैराश्ययोःसमः।  
समजीवितमृत्युः सन्नेवमेव लयं व्रज॥४॥**

 अन्वयः–हे (शिष्य!) पूर्ण समदुःखसुखः (तथा) आशानैराश्ययोः समः सन् एवम् एवलयं व्रजम्॥४॥

 हे शिष्य! तू (आत्मा) आत्मानंदसे परिपूर्ण इस कारणही प्रारब्धवश प्राप्त हुए सुख और दुःखके विषें समदृष्टि करनेवाला तथा आशा और निराशाक विषेंसमदृष्टिकरनेवाला और जीवन तथा मरणके समदृष्टिमे देखता हुआ ब्रह्मदृष्टिरूप लयको प्राप्त हो॥४॥

इति श्रीमदष्टावक्रगीतायां ब्रह्मविद्यायां भाषा-  
टीकया सहितमाचार्योक्तं लयचतुष्टयं नाम  
पञ्चमं प्रकरणं समाप्तम्॥५॥  
\_\_\_\_\_\_\_\_\_\_\_

अथ षष्ठं प्रकरणम् ६.

आकाशवदनन्तोऽहं घटवत्प्राकृतं जगत्।  
इति ज्ञानं तथैतस्य न त्यागो न ग्रहोलयः॥१॥



 अन्वयः– अहम् आकाशवत् अनंतः, प्राकृतम् जगत् घटवत् इति ज्ञानम् (अनुभवसिद्धम्) तथा एतस्य त्यागः न, ग्रहः न,लयः(न)॥१॥

 इस प्रकार पंचम प्रकरणमें गुरुने लयमार्गका उपदेश किया,अब शिष्य प्रश्न करता है कि, आत्मा जो अनंतरूप है उसका देहादिके विषेंनिवास करना किस प्रकार घटेगा? तिसका गुरु समाधान करते हैं कि, आत्मा आकाशका समान अनंतरूप है और प्रकृतिका कार्य जगत् घटकी समान आत्माका अवच्छेदक और निवास स्थान है अर्थात् जिस प्रकार आकाश घटादिमें व्याप्त होता है तिसी प्रकार आत्मा देहके विषें व्याप्त है, इस प्रकार जो ज्ञान है, सो वेदांत सिद्ध और अनुभवसिद्ध है, इसमें कुछ सन्देह नहीं है तिस कारण उस आत्माका त्याग नहीं है और ग्रहण नहीं है, तथा लय नहीं है॥१॥

**महोदधिरिवाहं स प्रपंचो वीचिसन्निभः।  
इतिज्ञानं तथैतस्य न त्यागो न ग्रहोलयः॥२॥**  
,



 अन्ययः– सः अहम् महोदधिः इव, प्रपञ्चः वीचिसन्निभः इतिज्ञानम् (अनुभवसिद्धम्); तथा एतस्य त्यागः न, ग्रहः न, लयः (न)॥२॥

 इस घट और आकाशके दृष्टांतसे देह और आत्माके भेदकी शंका होती है, तहां कहते हैं कि, वह पूर्वोक्त मैं (आत्मा) समुद्रकी समान हूं और प्रपंच तरंगोंकी समान है, इस प्रकारका ज्ञान अनुभवसिद्ध है, तिस कारण इस आत्माका त्याग ग्रहण और लय होना संभव नहीं है॥२॥

अहंसशुक्तिसंकाशोरूप्यवद्विश्वकल्पना।  
इतिज्ञानंतथैतस्य न त्यागो न ग्रहोलयः॥

 अन्वयः–सः अहम् शुक्तिसङ्काशः, न, विश्वकल्पना रूप्यवत् इति ज्ञानम् तथा एतस्य त्यागः न, ग्रहः न, लयः (न)॥३॥

 इस समुद्र और तरंगोंके दृष्टांतसे आत्माके विषेंविकारकी शंका होती है इस शिष्यके संदेहका गुरु समाधान करते हैं कि, जिस प्रकारसीषीके विषेंरजत कल्पित होता है इसी प्रकार आत्माके विषें यह जगत् कल्पित है, इस प्रकारका वास्तविक ज्ञान होनेपर आत्माका त्याग ग्रहण और लय नहीं हो सकता है॥३॥



अहं वा सर्वभूतेषु सर्वभूतान्यथो मयि।  
इति ज्ञानं तथैतस्य न त्यागो न ग्रहो लयः॥

 अन्वयः–सर्वभूतेषु अहम् अथो वासर्वभूतानि मयि इति ज्ञानम् (अनुभवसिद्धम्) तथा एतस्य त्यागः न, ग्रहः न, लयः(न)॥४॥

 तहां शिष्य शंका करता है कि, सीषीऔर रजतका जो दृष्टांत दिखाया तिससे तो आत्माके विषेंपरिच्छिन्नता अर्थात् एकदेशीपनारूप दोषआता है तहां कहते हैं कि, मैं संपूर्ण प्राणियोंके विषेंसत्तारूपसे स्थित रहता हूं इस कारण संपूर्ण प्राणी मुझ अधिष्ठानरूपके विषेंही स्थित हैं, इस प्रकारका ज्ञान वेदान्तशास्त्रके विषेंप्रतिपादन किया है, ऐसा ज्ञान होनेपर आत्माका त्याग ग्रहण और लय नहीं होता है॥४॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितं शिष्योक्तमुत्तरचतुष्कं  
नाम षष्ठंप्रकरणं समाप्तम्॥६॥



अथ सप्तमं प्रकरणम् ७.

मय्यनन्तमहाम्भोधौ विश्वपोत इतस्ततः।  
भ्रमति स्वांतवातेन न ममास्त्यसहिष्णुता॥१॥

 अन्वयः–अनन्तमहाम्भोधौमयिस्वान्तवातेन विश्वपोतः इतस्ततःभ्रमति;मम असहिष्णुता न अस्ति॥१॥

 पंचम प्रकरणके विषेंगुरुने इस प्रकार वर्णन् किया कि लय योगका आश्रय किये विना सांसारिक व्यवहारोंका विक्षेप अवश्य होता है, तिसके उत्तरमें षष्ठप्रकरणके विषेंशिष्य ने कहा कि,आत्माके विषेंइष्टअनिष्टभाव तिस कारण आत्माका त्याग, ग्रहण, लय आदि नहीं होता है, अब इस कथनकाही पांच श्लोकोंसे विवेचन करते हैं कि, मैं चैतन्यमय अनंत समुद्र हूं और मेरे विषेंसंसाररूपी नौका मनरूपी वायुके वेगसे चारों ओरको घूमती है तिस संसाररूपी नौका के भ्रमणसे मेरा मन इस प्रकार चलायमान नहीं होता है, जिस प्रकार नौकासे समुद्र चलायमान नहीं होता है॥१॥



मय्यनन्तमहाम्भोधौजगद्वीचिःस्वभावतः।  
उदेतु वास्तमायातु न मे बृद्धिर्न च क्षति॥२॥

 अन्वयः–अनन्तमहाम्भोधौमयिस्वभावतः जगद्वीचिः उदेतु वाअन्तम् आयातु, मे बृद्धिः न क्षतिः च न॥२॥

 इस प्रकार यह वर्णन किया कि, संसारके व्यवहारोंसे आत्माकीकोई हानि नहीं होती है और अब यह वर्णन करते हैं कि, संसारकी उत्पत्ति और लयसेभी आत्माकी कोई हानि नहीं होती है, मैं चैतन्यमय अनंतरुप समुद्र हूं,तिस मेरे (आत्माके) विषेंस्वभावसे संसाररूपी तरंग उत्पन्न होते हैं और नष्ट हो जाते हैं, तिन्संसाररूपी तरंगोंके उत्पन्न होनेसे मेरा कोई लाभ नहीं होता है और नष्ट होनेसे हानि नहीं होती है क्योंकि, मैं सर्वव्यापी हूं इस कारण मेरी उत्पत्ति नहीं हो सकती है और मैं अनंत हूं इस कारण मेरा ल्य (नाश) नहीं हो सैकता है॥२॥



मय्यनन्तमहाम्भोधौ विश्वंनाम विकल्पना।  
अतिशांतोनिराकार एतदेवाहमास्थितः॥३॥

 अन्वयः–अनन्तमहाम्भोधौमयिविश्वम् विकल्पना नाम (अतः) अहम् अतिशान्तः निराकारः एतत् एव आस्थितः (अस्मि)॥३॥

 इस कहे हुए समुद्र और तरंगके दृष्टांतसे आत्माके विषें परिणामीपनेकी शंका होती है तिस शंकाकी निवृत्तिके अर्थ कहते हैं कि, अनंतसमुद्ररूप जो मैं तिसमेरे विषेंजगत् केवल कल्पनामात्र है सत्य नहीं है, इस कारणही मैंशांत कहिये संपूर्ण विकाररहित और निराकार तथा केवल आत्मज्ञानका आश्रित हूं॥३॥

**नात्मा भावेषु नो भावस्तत्रानन्ते निरञ्जने।  
इत्यसक्तोऽस्पृहःशान्त एतदेवाहमास्थितः॥४॥**

 अन्वयः–भावेषु आत्मा न, अनन्ते निरञ्जने, तत्र भाव नो इति अहम् असक्तः अस्पृहः शान्तः एतत् एव आश्रितः (अस्मि)॥४॥



 अब आत्माकी शांतस्वरूपताकाही वर्णन करते हैं कि, देह इंद्रियादि पदार्थोंके विषें आत्मपना अर्थात् सत्यपना नहीं है, क्योंकि देहेंद्रियादि पदार्थ उत्पन्न होते हैं और नष्ट होते हैं और देह इंद्रियादिरूप उपाधि आत्माके विषेंनहीं है, क्योंकि आत्मा अनंत और निरंजन है, इस कारणही इच्छारहित और शांत तथा तत्त्वज्ञानका आश्रित हूं॥४॥

अहोचिन्मात्रमेवाहमिंद्रजालोपमं जगत्।  
अतो मम कथं कुत्र हेयोपादेयकल्पना॥५॥

 अन्वयः–अहो अहम् चिन्मात्रम् एव जगत्इन्द्रजालोपसम् अतः मम हेयोपादेयकल्पना कुत्र कथम् (स्यात्)॥५॥

 आत्मा इच्छादिरहित है इस विषयमें और हेतु कहते है कि, अहो मैं अलौकिक चैतन्यमात्र हूं और जगत् इंद्रजाल कहिये वाजीगरके चरित्रोंकी समान है, इस कारण किसी पदार्थके विषें मेरे ग्रहण करनेकी और त्यागनेकी कल्पना



किस प्रकार हो सकती है?अर्थात् न तो मैं किसी पदार्थको त्यागता हूं और न ग्रहण करता हूं॥५॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितमनुभवपञ्चकविवरणं  
नाम सप्तमं प्रकरणं समाप्तम्॥७॥  
\_\_\_\_\_\_\_\_\_\_\_

अथाष्टमं प्रकरणम् ८.

तदा बन्धो यदा चित्तं किञ्चिद्वाञ्छति शोचति।  
किञ्चिन्मुञ्चति गृह्णाति किञ्चिद्धृष्यति कुप्यति॥१॥

 अन्वयः–यदा चित्तम् किञ्चित् वाञ्छति शोचति किञ्चित् मुञ्चति गृह्णाति किञ्चित्हृष्यति कुप्यनि तदा बन्धः भवति॥१॥

 इस प्रकार छः प्रकरणोंकरके अपने शिष्यकी सर्वथा परीक्षा लेकर, बंधमोक्षकी व्यवस्था वर्णन करनेके मिपसे गुरु अपने शिष्यके अनुभवकी चार श्लोकोंसे प्रशंसा करते हैं कि, हे शिष्य! तैंने जो कहा कि, मेरेको (आत्माको)



कुछ त्याग करना और ग्रहण करना नहीं है सो सत्य है, क्योंकि, जब चित्त किसी वस्तुका त्याग करता है, किसी वस्तुका ग्रहण करता है, किसी वस्तुसे प्रसन्न होता है, अथवा कोप करता है तबही जीवका बंध होता है॥१॥

**तदामुक्तिर्यदा चित्तंनवाञ्छति न शोचति।  
नमुञ्चति न गृह्णाति नहृष्यति नकुप्यति॥२॥**

 अन्वयः–यदा चित्तम् न वाञ्छति न शोचति न मुञ्चति न गृह्णाति न हृष्यति न कुप्यति॥२॥

 जब चित्त इच्छा नहीं करता है, शोक नहीं करता है; किसी वस्तुका त्याग नहीं करता है, ग्रहण नहीं करता है; तथा किसी वस्तुकी प्राप्तिसे प्रसन्न नहीं होता है और कारण होनेपरभी कोप नहीं करता है तबही जीवकी मुक्ति होती है॥२॥

तदा बन्धो यदा चित्तं सक्तंकास्वपिदृष्टिषु।  
तदामोक्षोयदाचित्तमसक्तंसर्वदृष्टिषु॥३॥



 अन्वयः–यदा चित्तम् कासु अपि दृष्टिषु सक्तम् तदा बन्धः, यदा चित्तम् सर्वोद्वीष्टेषु असक्तम् तदा मोक्षः॥३॥

 इस प्रकार बंध मोक्षका भिन्न २ वर्णन किया अबदोनों इकठ्ठावर्णन करते हैं, जिसका चित्त आत्मभिन्न किसी भी जड पदार्थके विषेंआसक्त होता है, तब जीवका बंध होता है और जब चित्त आत्मभिन्न संपूर्ण जड पदार्थोंके विषें आसक्तिरहित होता है तबही जीवका मोक्ष होता है॥३॥

यदा नाहं तदा मोक्षो यदाहं बन्धनं तदा।  
मत्वेतिहेलया किञ्चिन्मागृहाणविमुञ्चमा॥४॥

 अन्वयः–यदा अहम् न तदा मोक्षः, यदा अहम् तदा बन्धनम् इति मत्वा हेलयाकिञ्चित् मा गृहाण मा विमुञ्च॥४॥

 संपूर्ण विषयोंके विषेंचित्त आसक्त न होय ऐसी साधनसंपत्ति प्राप्त होनेपरभी अहंकार दूर हुए विना मुक्ति नहीं होती है यही कहते हैं कि, जबतक मैं देह हूं इस प्रकार अभिमान रहता है तबतकही यह संसारबंधन रहता है और



जब मैं आत्मा हूं, देह नहीं हूं, इस प्रकारका अभिमान दूर हो जाता है, तब मोक्ष होता है. इस प्रकार जानकर व्यवहार दृष्टिसे न किसी वस्तुको ग्रहण कर न किसी वस्तुका त्याग कर॥४॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितं गुरुप्रोक्तं बन्धमोक्षव्य-  
वस्था नामाष्टमं प्रकरणं समाप्तम्॥८॥  
\_\_\_\_\_\_\_\_\_\_\_\_\_

अथ नवमं प्रकरणम् ९.

कृताकृतेचद्वन्द्वानिकदाशान्तानिकस्य वा।  
एवं ज्ञात्वेह निर्वेदाद्भवत्यागपरोऽव्रती॥१॥

 अन्वयः–कृताकृते द्वन्द्वानि कस्य कदा वा शान्ता एवम् ज्ञात्वां देह निर्वेदात त्यागपरः अव्रती भव॥१॥

 ऊपरके प्रकरणके विषें गुरुने कहा कि, "न किसी वस्तुको ग्रहण कर न त्याग कर" तहांशिष्य प्रश्न करता है, त्यागकी क्या रीति है?तिसके समाधानमें गुरु आठ श्लोकोंसे वैराग्य



वर्णन् करते हैं कि, कृत और अकृत अर्थात् यह करना चाहिये, यह नहीं करना चाहिये, इत्यादि अभिनिवेश और सुखदुःख, शीत, उष्ण आदि द्वंद्व किसीके कभी शांत हुए हैं? अर्थात् कभी किसीके निवृत्त नहीं हुए. इस प्रकार जानकर इन कृत अकृत और सुखदुःखादिके विषें विरक्त होनेसे त्यागपरायण और संपूर्ण पदार्थोंके विषें आग्रहका त्यागनेवाला हो॥१॥

कस्यापि तात धन्यस्य लोकचेष्टाबलोकनात्।  
जीवितेच्छाबुभुक्षाच बुभुत्सोपशमं गताः॥२॥

 अन्वयः–हे तात! लोकचेष्टाबलोकनात् कस्य अपि धन्यस्य जीवितेच्छा बुभुक्षा बुभुत्सा च उपशमं गताः॥२॥

 चित्तके धर्मोंका त्यागरूप वैराग्य तौ किसीकोही होता है, सबको नहीं, यह वर्णन् करते हैं, हे शिष्य! सहस्रोंमेंसे किसी एक धन्य



पुरुषकीही संसारकी उत्पत्ति और नाशरूप चेष्टाके देखनेसे जीवनकी इच्छा और भोगकी इच्छा तथा जाननेकी इच्छा निवृत्त होती है॥२॥

अनित्यं सर्वमेवेदं तापत्रितयदूषितम्।  
असारंनिन्दितंहेयमितिनिश्चित्यशाम्यति॥३॥

 अन्वयः– तापत्रितयदूषितम् इदम् सर्वम् एव अनित्यम् असारम् निन्दितम् हेयम् इति निश्चत्य (ज्ञानी) शाम्यति॥३॥

 तहांशिष्य शंका करता है कि, ज्ञानी पुरुषोंकी जो संपूर्ण विषयोंमें आसक्ति नष्ट हो जाती है उसमें क्या कारण है?तहां कहते हैं कि, यह संपूर्ण जगत् अनित्य है, चैतन्यस्वरूप आत्माकी सत्तासे स्फुरित होता है, वास्तवमें कल्पनामात्र है और आध्यात्मिक, आधिदैविक और आधिभौतिक इन तीनों दुःखोंसे दूषित हो रहा है अर्थात् तुच्छ है, झूठा है, ऐसा निश्चय करके ज्ञानी पुरुष उदासीनताको प्राप्त होता है॥३॥



कोऽसौ कालो वयः किंवा यत्र द्वन्द्वानि नो नृणाम्।  
तान्युपेक्ष्य यथाप्राप्तवर्ती सिद्धिमवाप्नुयात्॥४॥

 अन्वयः– यत्र नृणाम् द्वन्द्वानि नो (सन्ति) असौकः कालः किम् वयः तानेि उपेक्ष्य यथाप्राप्तवर्ती (सन्) सिद्धिम्अवाप्नुयात्॥४॥

 अब यह वर्णन् करते हैं कि, सुखदुःखादि द्वंद्व तो प्रारब्ध कर्मोंके अनुसार अवश्यही प्राप्त होंगे परंतु तिन सुखदुःखादिके विषेंइच्छा और अनिच्छाका त्याग करके प्रारब्धकर्मानुसार प्राप्त हुए सुखदुःखादि द्वंन्द्वोंकाभोगता हुआ मुक्तिको प्राप्त होता है ऐसा कौनसा काल है कि, जिसमें मनुष्यको सुख दुःखादि द्वंन्द्वोंकी प्राप्ति न हो और ऐसी कौनसी अवस्था है कि, जिसमें मनुष्यको सुख दुःख आदि न हो?अर्थात् जिसमें मनुष्यको सुख दुःखादि नहीं होते हो ऐसा न कोई



समय है और न कोई ऐसी अवस्था है.और सर्व कालमें और सब अवस्थाओंमें सुख दुःख तो होंतेही हैं ऐसा जानकर तिन सुख दुःखादिके विषें संकल्प विकल्पको त्यागनेवाला पुरुष प्रारब्धकर्मानुसार प्राप्त हुए सुखदुःखादिको आसक्तिरहित भोगकर सिद्धि कहिये मुक्तिको प्राप्त होता है॥४॥

नाना मतं महर्षीणां साधूनां योगिनांतथा।  
दृष्ट्वा निर्वेदमापन्नःकोनशाम्यतिमानवः॥५॥

 अन्वयः–महर्षीणाम् साधूनाम् तथा योगिनाम् नाना मतम् दृष्ट्वा निर्वेदम् आपन्नः कः मानवः न शाम्यति॥५॥

 अब इस वार्ताको वर्णन् करते हैं कि, तत्वज्ञानके सिवाय अन्यत्र किसी विषयमेंभी निष्ठा न करे। ऋषियोंके भिन्न २ रीतिके नाना प्रकारके मत हैं, तिनमें कोई होम करने का उपदेश करते हैं, कोई मंत्र जप करनेका उपदेश करते हैं, कोई चांद्रायण आदि व्रतोंकी महिमा



वर्णन् करते हैं तिसी प्रकार साधु कहिये भक्तपुरुषोंकेभी अनेक भेद और संप्रदाय हैं जैसे कि, शैव शाक्त वैष्णव आदि तथा योगियोंके मतभी अनेक प्रकारके हैं तिसमें कोई अष्टांगयोगकी साधना करते हैं और कोई तत्वोंकी गणना करते हैं इस प्रकार भिन्न २ प्रकारके मत होनेके कारण तिन सबको त्यागकर वैराग्यको प्राप्त हुआ कौन पुरुष शांतिको नहीं प्राप्त होता है? किन्तु शांतिको प्राप्त होगाही॥५॥

कृत्वा मूर्तिपरिज्ञानं चैतन्यस्य न किं गुरुः।  
निर्वेदसमतायुक्तयायस्तारयतिसंसृतेः॥६॥

 अन्वयः–निर्वेदसमतायुक्त्या चैतन्यस्य मूर्तिपरिज्ञानम् कृत्वा यः न किंं गुरुः (सः) संसृतेः तारयति॥६॥

 अब यह वर्णन करते हैं कि, कर्मादिक त्याग करके केवल ज्ञाननिष्ठाकाही आश्रय करना चाहिये, निर्वेद कहिये वैराग्य अर्थात् विषयेंके विषें आसक्ति न करना और समता



कहिये शत्रुमित्रादि सबके विषें समदृष्टि रखना अर्थात् सर्वत्र आत्मदृष्टि करेना तथा युक्ति श्रुतियोंके अनुसार शंकाओंका समाधान करना, इनके द्वारा सच्चिदानंदस्वरूपका साक्षात्कार करके फिर कर्ममार्गके विषेंगुरुका आश्रय न करनेवाला पुरुष अपने आत्माको तथा औरोंकोभी संसारसे तार देता है॥ ६॥

पश्यभूतविकारांस्त्वंभूतमात्रान्यथार्थतः।  
तत्क्षणाद्बन्धनिर्मुक्तःस्वरूपस्थो भविष्यसि॥७॥

 अन्वयः–हे (शिष्य!) भूतविकारान् यथार्थतः भूतमात्रान् पश्य(एवम्) त्वम् तत्क्षणात् बन्धनिर्मुक्तः स्वरूपस्यः भविष्यसि॥७॥

 चैतन्यस्वरूपके साक्षात्करनेका उपाय कहते हैं कि, हे शिष्य! भूतविकार कहिये देह इंद्रिय आदिको वास्तवमें जड जो पंचमहाभूत तिनका विकार जान आत्मस्वरूप मत जान यदि गुरु,श्रुति और अनुभवसे ऐसा निश्चय कर लेगा तो तात्कालहीसंसारबंधनसे मुक्त होकर शरीर



आदिसे विलक्षण जो आत्मा तिस आत्मस्वरूपके विषेंस्थितिको प्राप्त होयगा, क्योंकि शरीर आदिके विषेंआत्मभिन्न जडत्व आदिका ज्ञान होनेपर तिन शरीर आदिका साक्षी जो आत्मा सो शीघ्रही जाना जाता है॥७॥

वासना एव संसार इति सर्वा विमुञ्च ताः।  
तत्त्यागोवासनात्यागात्स्थितिरद्ययथातथा॥

 अन्वयः–संसारः वासनाः एव इति ताः सर्वाः विमुञ्च, वासना त्यागात् तत्त्यागः अद्य स्थितिःतथा यथा॥८॥

 इस प्रकार आत्मज्ञान होनेपर आत्मज्ञानके विषें निष्ठा होनेके लिये वासनाके त्याग करनेका उपदेश करते हैं कि, विषयोंके विषें वासना होनाही संसार है, इस कारणहे शिष्य!तिन संपूर्ण वासनाओंका त्याग कर वासनाके त्यागसे आत्मनिष्ठा होनेपर तिस संसारका स्वयं त्याग हो जाता है और वासना-



ओंके त्याग होनेपरभी संसार के विषेंशरीरकी स्थिति प्रारब्ध कर्मोंके अनुसार रहती है॥८॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितं गुरुप्रोक्तं निर्वेदाष्टकं  
नाम नवमं प्रकरणं समाप्तम्॥९॥  
\_\_\_\_\_\_\_\_\_\_\_\_

अथ दशमं प्रकरणम् १०.

विहाय वैरिणं काममर्थं चानर्थसङ्कुलम्।  
धर्ममप्येतयोर्हेतुं सर्वत्रानादरं कुरु॥१॥

 अन्वयः–वैरिणम् कामम् अनर्थसंकुलम् अर्थम् च (तथा) एतयोः हेतुम् धर्मम् अपि विहाय सर्वत्र अनादरम् कुरु॥ १॥

 पूर्वमेंं विषयोंके विनाभी संतोषरूपसे वैराग्यका वर्णन् किया, अबविषयतृष्णाके त्यागका गुरु उपदेश करते हैं, हे शिष्यḷ ज्ञानका शत्रु जो काम तिसका त्याग कर और जिसके पैदा करनेमें रक्षा करनेमें तथा खर्च करनेमें दुःख होता है ऐसे सर्वथा दुःखोंसे भरे हुए अर्थ कहिये धनका त्याग कर, तथा काम और अर्थ दोनोंका



हेतु जो धर्म तिसकाभी त्याग कर और तदनंतर धर्म अर्थ कामरूप त्रिवर्गके हेतु जो सकाम कर्म तिनके विषेंआसक्तिका त्याग कर॥१॥ .

स्वप्रेन्द्रजालवत्पश्यदिनानित्रीणिपंचवा।  
मित्रक्षेत्रधनागारदारदायादिसम्पदः॥२॥

 अन्वयः–(है शिष्य!) त्रीणि पंच वा दिनानि (स्थायिन्यः) मित्रक्षेत्रधनागारदारदायादिसम्पदः स्वप्नेन्द्रजालवत् पश्य॥२॥

 तहां शिष्य शंका करता है कि, स्त्री, पुत्रादि और अनेक प्रकारके सुख देनेवाले जो कर्म तिनका किस प्रकार त्याग हो सकता है तहांगुरु कहते हैं कि, हे शिष्य! तीन अथवा पांच दिन रहनेवाले मित्र, क्षेत्र, धन, स्थान, स्त्री और कुटुंबी आदि संपत्तियोंको स्वप्र और इंद्रजालकी समान अनित्य जान॥२॥

यत्रयत्र भवेत्तृष्णा संसारं बिद्धि तत्र वै।  
प्रौढवैराग्यमाश्रित्यवीततृष्णःसुखीभव॥३॥

 अन्वयः–वै यत्र यत्र तृष्णा भवेत् तत्र संसारम् बिद्धि (तस्मात्) प्रौढवैराग्यम् आश्रित्य वीततृष्णः (सन्) सुखीभव॥३॥



 अब यह वर्णन् करते हैं कि, संपूर्ण काम्य कर्मोमें अनादर करना रूप वैराग्यही मोक्षरूप पुरुषार्थका कारण है, जहां २ विषयोंके विषें तृष्णा होती है तहांही संसार जान, क्योंकि, विषयोंकी तृष्णाही कर्मोंके द्वारा संसारका हेतु होती है, तिस कारण दृढ़ वैराग्यका अवलम्बन करके, अप्राप्त विषयोंमें इच्छारहित होकंर आत्मज्ञानकी निष्ठाकरके सुखी हो॥३॥

तृष्णामात्रात्मकोबन्धस्तन्नाशोमोक्षरच्यते।  
भवासंसक्तिमात्रेणप्राप्तितुष्टिर्मुहुर्मुहुः॥४॥

 अन्वयः– बन्धः तृष्णामात्रात्मकः तन्नाशः मोक्षः उच्यते,भवासंसक्तिमात्रेण मुहुर्मुहुः प्राप्तितुष्टिः (स्यात्)॥४॥

 उपरोक्त विषयकोही अन्य रीतिसे कहते हैं, हे शिष्य! तृष्णामात्रही बड़ा भारी बंधन है और तिस तृष्णामात्रका त्यागही मोक्ष कहाता है, क्योंकि संसारके विषेंआसक्तिका त्याग करके वारंवार आत्मज्ञानसे उत्पन्न हुआ संतोषही मोक्ष कहता है॥४॥



त्वमेकश्चेतनः शुद्धोजडंविश्वमसत्तथा।  
अविद्यापिनकिञ्चित्साकाबुभुत्सातथापिते॥५॥

 अन्वयः– त्वम् एकः चेतनः शुद्धः (असि) विश्वम् जडम्तथा असत् (अस्ति) अविद्या अपि किंचित् न तथा ते सा बुभुत्सा अपि का॥५॥

 तहां शंका होती है कि, यदि तृष्णामात्रही बंधन है तब तो आत्मप्राप्तिकी तृष्णाभी वंधन हो जायगी?तहां कहते हैं कि, इस संसारमें आत्मा, जगत् और अविद्या ये तीनही पदार्थ हैं तिन तीनोंमें आत्मा (तू) तौ अद्वितीय, चेतन और शुद्ध है. तिन चैतन्यस्वरूप पूर्णरूप आत्माके जाननेकी इच्छा (तृष्णा) बंधन नहीं होता है, क्योंकि आत्मभिन्न जड पदार्थोंके विषेंईच्छा करनाही तृष्णा कहती है क्योंकि जड अनित्य होनेके कारण जगत्के विषेंइच्छा करना बंध्यापुत्रकी समान मिथ्या है, उस इच्छासे किसी प्रकारकी सिद्धि नहीं होती है, किसी प्रकार मायाके जाननेकी इच्छा (तृष्णा)



करनाभी निरर्थकही है, क्योंकि माया सत्रूप करके अथवा असत्रूप करके कहनेमें नहीं आती है॥५॥

**राज्यं सुताःकलत्राणिशरीराणिमुखानिच।  
संसक्तस्यापिनष्टानितवजन्मनिजन्मनि॥**

 अन्वयः–संसक्तस्य अपि तव राज्यम् सुताः कलत्राणि शरीराणि सुखानि च जन्मनि जन्मनि नष्टानि॥६॥

 अब संसारकी जड़ता और अनित्यताको दिखाते हैं कि, हे शिष्य! राज्य, पुत्र, स्त्री, शरीर और सुख इनके विषेंतैंने अत्यंतही प्रीति की तबभी जन्मजन्ममें नष्ट हो गये, इस कारण संसार अनित्य है ऐसा जानना चाहिये॥६॥

अलमर्थेन कामेन सुकृतेनापि कर्मणा।  
एभ्यःसंसारकान्तारे नविश्रान्तमभून्मनः॥

 अन्वयः–अर्थेन कामेन सुकृतेन कर्मणा अपि अलम्, (यतः) ससारंकान्तारे एभ्यः मनः विश्रारन्तम् न अभूत्॥७॥



 अब धर्मअर्थकामरूप त्रिवर्गकी इच्छाका निषेध करते हैं, हे शिष्य! धनके विषें कामकेविषेंऔर सकाम कर्मोंके विषेंभी कामना नकरके अपने आनन्दस्वरूपके विषें परिपूर्ण रहे, क्योंकि, संसाररूपी दुर्गममार्गके विषेंभ्रमता हुआ मन इन धर्म-अर्थ- कामसे विश्रामको कदापि नहीं प्राप्त होयगा तो कदापि संसारबंधन का नाश नहीं होयगा॥७॥

**कृतं न कति जन्मानि कायेन मनसा गिरा।  
दुःखमायासदं कर्म तदद्याप्युपरम्यताम्॥८॥**

 अन्वयः– (हे शिष्य!) आयासदम् दुःखम् कर्म कायेन मनसा गिरा कति जन्मानि न कृतम् तत्अद्य अपि उपरम्यताम्॥८॥

 अव क्रियामात्रके त्यागका उपदेश करते हैं. कि, हे शिष्य! महाक्लेश और दुःखोंका देनेवाला कर्म काय, मन और वाणीसे कितने जन्मोंमर्यंत नहीं किया? अर्थात् अनेक जन्मोंमें किया, और तिन जन्मजन्ममें



किये हुए कर्मोंसे तैंने अनर्थही पाया, तिस कारण अब तो तिन कर्मोंका त्याग कर॥८॥

इति श्रीमदष्टावक्रमुनिविरचितायां ब्रह्मवि-  
द्यायां भाषाटीकया सहितं गुरुप्रोक्तमुपश-  
माष्टकं नाम दशमं प्रकरणं समाप्तम्॥१०॥  
\_\_\_\_\_\_\_\_\_\_\_\_\_\_

अथैकादशं प्रकरणम् ११.

भावाभावविकारश्च स्वभावादिति निश्चयी।  
निर्विकारो गतक्लेशः सुखेनैवोपशाम्यति॥१॥

 अन्वयः–भावाभावविकारः स्वभावात् (जायते) इति निश्चये(पुरुषः) निर्विकारः गतक्लेशः च (सन्) सुखेन एव उपशाम्यति॥१॥

 पूर्वोक्त शांति ज्ञानसेही होती है अन्यथा नहीं होती है, इसका बोध करनेके निमित्त आठ श्लोकोंसे ज्ञानका वर्णन करते हुए प्रथम ज्ञानके साधनोंका वर्णन् करते हैं, किसी वस्तुका भाव और किसी वस्तुका अभाव यह



जो विकार है सो तो स्वभाव कहिये माया और पूर्वसंस्कारके अनुसार होता है, आत्माके सकाशसे नहीं होता है ऐसा निश्चय जिस पुरुषको होता है वह पुरुष अनायाससेही शांतिको प्राप्त हो जाता है॥१॥

ईश्वरः सर्वनिर्माता नेहान्य इति निश्चयी।  
अन्तर्गलितसर्वाशः शान्तः क्वापि न सज्जते॥२॥

 अन्वयः–इह सर्वनिर्माता ईश्वरः, अन्यः न इति निश्चयी (पुरुषः) अन्तर्गलितसर्वाशः शान्तः (सन्) क्व अपि न सज्जते॥२॥

 तहां शिष्य शंका करता है कि, माया तो जड़ है उसके सकाशसे भावाभावरूप संसारकी उत्पत्ति किस प्रकार हो सकती है?तिसका गुरु समाधान् करते हैं कि, संपूर्ण जगत् रचनेवाला एक ईश्वर है, अन्य जीव जगत्का रचनेवाला नहीं है, क्योंकि जीव ईश्वरकें



वशीभूत हैं, इस प्रकार निश्चय करनेवाला पुरुष ऐसे निश्चयके प्रभावसेही दूर हो गई है सब प्रकारकी तृष्णा जिसकी ऐसा और शांत कहिये निश्चल चित्त होकर कहीं भी आसक्त नहीं होता है॥२॥

**आपदः सम्पदः काले दैवादेवेति निश्चयी।  
तृप्तः स्वस्थेन्द्रियो नित्यं न वांछति न शोचति॥३॥**

 अन्वयः–काले आपदः सम्पदः (च) दैवात् एव (भवन्ति) इति निश्चयी तृप्तः (पुरुषः) नित्यम् स्वस्येन्द्रियः (सन्) न वाञ्छति न शोचति॥३॥

 तहां शंका होती है कि;यदि ईश्वरही संसारको रचनेवाला है तो किन्ही पुरुषोंको दरिद्री करता है, किन्हींको धनी करता है और किन्हीं को सुखी करता है तथा किन्हींको दुःखी करता है. इस कारण ईश्वरके विषें वैषम्य और नैर्घृण्य दोष आवेगा तहां कहते हैं कि, किसी समयमें आप-



त्तियें और किसी समयमें संपत्तियें ये अपने प्रारब्धसे होती हैं, इस कारण ईश्वरके विषेंवैषम्य और नैर्घृण्यदोष नहीं लग सकता.इस प्रकार निश्चय करनेवाला पुरुष सब प्रकारकी तृष्णाओंसे रहित और विषयोंसे चलायमान नहीं हुई हैं इंद्रियें जिसकी ऐसा होकर अप्राप्त वस्तुको इच्छा नहीं करता है और नष्ट हुई वस्तुका शोक नहीं करता है॥३॥

**सुखदुःखेजन्ममृत्यू दैवादेवेतिनिश्चयी।  
साध्यादर्शीनिरायासः कुर्वन्नपिनलिप्यते॥**

 अन्वयः–सुखदुःखे, जन्ममृत्यू दैवात् एव (भवन्ति) इति निश्चयी, साध्यादर्शी, निरायासः (पुरुषः कर्माणि) कुर्वन् अपि न लिप्यते॥४॥

 तहांशिष्य शंका करता है कि, हे गुरो! पूर्वोक्त निश्चययुक्त पुरुषभी कर्म करता हुआ देखनेमें आता है सो कैसे हो सकता है? तिसका गुरु समाधान करते हैं कि, कर्मके फलरूप सुखदुःख और जन्ममृत्यु प्रारब्धके अनुसार होते



हैं, इस प्रकार निश्चयवाला पुरुष ऐसी दृष्टि नहीं करता है कि, अमुक कर्म मुझे करना चाहिये और इस कारणही कर्म करनेमें परिश्रम नहीं करता है, और प्रारब्धकर्मानुसार कर्म करके लिप्तभी नहीं होता है, अर्थात् पापपुण्यरूप फलका भोगनेवाला नहीं होता है, क्योंकि उस पुरुषको मैं कर्ता हूं, ऐसा अभिमान नहीं होता है॥४॥

चिन्तयाजायतेदुःखंनान्यथेहेतिनिश्चयी।  
तयाहीनः सुखी शान्तः सर्वत्रगलितस्पृहः॥५॥

 अन्वयः–इह दुःखम् चिन्तया जायते, अन्यथा न इति निश्चयी (पुरुषः) तया हीनेः(सन्) सुखी शान्तः सर्वत्र गलितस्पृहः (भवति)॥५॥

 तहां शंका होती है कि. यह कैसे हो सकता हैं कि, कर्म करकेभी पापपुण्यरूप फलका भोका न होता है? तहां कहते हैं, इस संसारके विषेंदुःखमात्र चिन्तासे उत्पन्न होता है, किसी



अन्य कारणसे नहीं होता है, इस प्रकार निश्चयवाला चिन्तारहित पुरुष शान्ति तथा सुखको प्राप्त होता है, और उस पुरुषकी संपूर्ण विषयोंसे अभिलाषादूर हो जाती है॥५॥

नाहंदेहो न मे देहो बोधोऽहमिति निश्चयी।  
कैवल्यमिवसंप्राप्तोन स्मरत्यकृतंकृतम्॥६॥

 अन्वयः–अहम् देहः न, मे देहः न, (किन्तु) अहम् बोधःइति निश्चयी (पुरुषः) कैवल्यम् संप्राप्तः इव कृतम् अकृम् न स्मरति॥६॥

 पूर्वोक्त साधनोंसे युक्त ज्ञानियोंकी दशाको निरूपण करते हैं कि– में देह नहीं हूं तथा मेरा देह नहीं है किंतु मैं ज्ञानस्वरूप हूं, इस प्रकार जिस पुरुषका निश्चय हो जाता है, वह पुरुष ज्ञानके द्वारा अभिमानका नाश होनेके कारण मुक्तिदशाको प्राप्त हुए पुरुषकी समान कर्म अकर्मका स्मरण नहीं करता है अर्थात् उसके विषेंलिप्त नहीं होता है॥६॥



आब्रह्मस्तम्बपर्यन्तमहमेवेति निश्चयी।  
निर्विकल्पः शुचिः शान्तः प्राप्ताप्राप्त विनिर्वृतः॥७॥

 अन्वयः–आब्रह्मस्तम्बपर्यंतम् अहम् एव इति निश्चयी (पुरुषः) निर्विकल्पः शुचिः (तथा) शान्तः (सन्) प्राप्ताप्राप्तविनिर्वृतः (भवति)॥७॥

 ब्रह्मासे लेकर तृणपर्यंत संपूर्ण जगत् मैंहीं हूं, इस प्रकार निश्चयवाले पुरुषके संकल्प विकल्प नष्ट हो जाते हैं, विषयासक्तरूप मलसे रहित हो जाता है,उस पुरुषका महापवित्र जो आत्मा सो प्राप्त और अप्राप्तवस्तुकी इच्छासेरहित होकर परम संतोषको प्राप्त होता है॥७॥

नानाश्चर्यमिदं विश्वं न किंचिदितिनिश्चयी।  
निर्वासनः स्फूर्तिमात्रो किञ्चिदिति शाम्यति॥८॥

 अन्वयः– नानाश्चर्यम् इदम् विश्वम् किञ्चित् न इति निश्चयी (पुरुषः) निर्वासनः स्फूर्तिमात्रः (सन्) न किञ्चित् इति शाम्यति॥८॥



 तहां शंका होती है कि, ज्ञानीके संकल्प, विकल्प स्वयंही किस प्रकार नष्ट हो जाते हैं अधिष्ठानरूप ब्रह्मका साक्षात्कारज्ञान होनेपर जगत् कल्पित प्रतीत होने लगता है और नानारूपवाला जगत्भी ज्ञानका आत्मस्वरूपही प्रतीत होता है कि, यह सम्पूर्ण जगत् मेरी (आत्माकी ) सत्ता से ही स्फुरित होता है ऐसा निश्चय होतेही ज्ञानीकी संपूर्ण वासना नष्ट हो जाती है और चैतन्यस्वरूप हो जाता है और उसको कोई व्यवहार शेष नहीं रहता है, इस कारण शांतिको प्रात होजाता है और उस ज्ञानीकी कार्यकारणरूप उपाधिनष्ट हो जाती है, क्योंकि ज्ञानीको संपूर्ण जगत् स्वप्रकी समान भासने लगता है॥८॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितं ज्ञानाष्टकं नामैकादशं  
प्रकरणं समाप्तम्॥११॥  
\_\_\_\_\_\_\_\_\_\_\_\_\_



अथ द्वादशं प्रकरणम् १२.

कायकृत्यामहःपूर्वं ततो वाग्विस्तरासहः।  
अथ चिंतासहस्तस्मादेवमेवाहमास्थितः।

 अन्वयः–पूर्वम् कायकृत्यासहः, ततः वाग्विस्तरासहः, अथ चिन्तासहः तस्मात् अहम् एवम् एव आस्थितः (अस्मि )॥ १॥

 पूर्व प्रकरण के विषेंज्ञानाष्टकसे वर्णन किये हुए विषयको शिष्य अपने विषें दिखाता है शिष्य कहता है कि हे गुरो ! प्रथम मैंने आपकी कृपासे कायिक क्रियाओंका त्याग किया, तदनंतर वाणीके जपरूप कर्मका त्याग किया, इस कारणही मनके संकल्पविकल्परूप कर्मका व्याग किया इस प्रकार में सवप्रकारके व्यवहारोंका त्याग करके केवल चैतन्यस्वरूप आत्माका आश्रय करके स्थित हूं॥१॥

प्रीत्यभावेन शब्दादेरदृश्यत्वेन चात्मनः।  
विक्षेपैकाग्रहृदय एवमेवाहमास्थितः॥२॥

 अन्ययः– शब्दादेः प्रीत्यभावेन, आत्मनः च अदृश्यत्वेन विक्षेपैकाग्रहृदयः अहम् एवम् एव आस्थितः ( अस्मि )॥ २॥ .



 उपरोक्त तीन प्रकारके कायिक आदि व्यापारोंके त्यागनेमें कारण दिखाते हैं कि नाशवान् फलके उत्पन्न करनेवाले शब्दादि विषयोंके विषेंप्रीति न होनेसे और आत्माके अदृश्य होनेसे मेरा हृदय तीनों प्रकार के विक्षेपोंसे रहित और एकाग्रहै, अर्थात् नाशवान् स्वर्गादि फल देनेवाले जप आदिके विषेंप्रीति न होनेसे तो मेरे विषें जपरूप विक्षेप नहीं है और आत्मा अदृश्य है इस कारण आत्मा ध्यानका विषय नहीं हैं, इस कारण चिंतारूप मनका विक्षेपभी मेरे विषें नहीं है इस कारण मैं आत्मस्वरूप करके स्थित हूं॥२॥

समाध्यासादिविक्षिप्तौ व्यवहारःसमाधये।  
एवंविलोक्य नियममेवमेवाहमास्थितः॥३॥

 अन्वयः –समाध्यासादिविक्षिप्तौ( सत्याम् ) समाधये व्यवहारः (भवति), एवम् नियमम् विलोक्य अहम् एवम् एव आस्थितः ( अस्मि )॥३॥



 नहीं शंका होती है कि किसी प्रकारका विक्षेप न होने परभी समाधिके अर्थ तो व्यवहार करनाही पडेगा तिसका समाधान करते हैं कि यदि कर्तृत्व भोक्तृत्वका अभ्यासरूप विक्षेप होता अर्थात् में कर्त्ता हूं, मैं भोक्ता हूं इत्यादि मिथ्या अध्यासरूपविक्षेप यदि होता तो उसकी निवृत्तिके अर्थ समाधिके निमित्त व्यवहार करना पडता है; यदि ऐसा अध्यास नहीं होता ती समाधिके निमित्त व्यवहार नहीं करना पडता है, इस प्रकारके नियमको देखकर शुद्ध आत्मज्ञानका आश्रय लेनेवाले मेरे विषेंअध्यास न होने कारण समाधिशून्य में आत्मस्वरूपके विषेंस्थित हूं॥३॥

हेयोपादेयविरहादेवं हर्षविषादयोः।  
अभावादद्यहेब्रह्मन्नेवमेवाहमास्थितः॥४॥

 अन्वयः –हे ब्रह्मन् ! हेयोपादेयविरहात् एवम् हर्षविषादयोः अभावात् अद्य अहम् एवम् एव आस्थितः ( अस्मि )॥ ४॥



 शिष्य कहताहै कि हे गुरो! मैं तो पूर्णस्वरूप हूं इस कारण किसका त्याग करूं ? और किसका ग्रहण करूं? अर्थात् न मेरेको कुछ त्यागने योग्य है और न कुछ ग्रहण करने योग्य है, इसी प्रकार मरेको किसी प्रकारकहर्षशोकभी नहीं है, मैं तो इस समय केवल आत्मस्वरूपके विषेंस्थित हूं॥४॥

आश्रमानाश्रमं ध्यानं चित्तस्वीकृतवर्जनम्।  
विकल्पं मम वीक्ष्यैतैरेवमेवाहमास्थितः॥५॥

 अन्धयः–आश्रमानाश्रमम् ध्यानम् चित्तस्वीकृतवर्जनम् एतैः एवमम विकल्पम् वीक्ष्य अहम् एवम् एव आस्थितः ( अस्मि )॥५॥

 मैं मन और बुद्धिसे वरे हू, इस कारण मेरे विषें वर्णाश्रमके विषेंविहित ध्यान कर्म और संकल्प, विकल्प नहीं हैं, में सबका साक्षी हूं ऐसा विचार कर आत्मस्वरूपके विषें स्थित हूं॥५॥



कर्मानुष्ठानमज्ञानाद्यथैवोपरमस्तथा।  
बुद्धासम्यगिदंतत्त्वमेवमेवाहमास्थितः॥६॥

 अन्वयः–यथा अज्ञानात् कर्मानुष्ठानम् तथा एव

उपरमः ( भवति ), इदम् तत्त्वम् सम्यक् बुद्ध्वाअहम् एवम् एव आस्थितः (अस्मि )॥ ६॥

 जिस प्रकारका कर्मानुष्ठान ( कर्म करना ) अज्ञानसेही होता है तिस प्रकार कर्मका त्यागभी अज्ञानसेही होता है, क्योंकि आत्माके विषेंत्यागना और ग्रहण करना कुछभी नहीं बनता है, इस तत्वको यथार्थ रीति से जानकर मैं आत्मस्वरूपके विषेंही स्थित हूं॥६॥

अचिन्त्यं चिन्त्यमानोऽपि चिन्तारूपं भजत्यसौ।  
त्यक्त्वा तद्भावनं तस्मादेवमेवाहमास्थितः॥७॥

 अन्वयः–अचिन्त्यम् चिन्त्यमानः अपि असौ चिन्तारूपम् भजति, तस्मात् तद्भावनम् त्यक्त्वा अहम् एवम् एव आस्थितः (अस्मि )॥७॥



 अचिंत्य जो ब्रह्म है तिसको चिंतन करता हुआभी यह पुरुष आत्मचिंतामय रूपको प्राप्त होता है, तिस कारण ब्रह्मके चिंतनका त्याग करके मैं आत्मस्वरूपके विषेंस्थित हूं॥७॥

एवमेव कृतं येन स कृतार्थोभवेदसौ।  
एवमेव स्वभावो यःस कृतार्थी भवेदसौ॥८॥

   अन्वयः – येन एवम् एव कृतम् सः असौकृतार्थः भवेत्, यः एवम् एव स्वभावः सः असौकृतार्थः भवेत्॥ ८॥

 जिस पुरुषने इस प्रकार आत्मस्वरूपको साधनोंके द्वारा सर्वक्रियारहित किया है वह कृतार्थ है और जो विना साधनोंकेही स्वभावसे कियारहित शुद्ध आत्मस्वरूपके ज्ञानवाला है, उसके कृतार्थ होनेमें तो कहनाही क्या है॥८॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितमेवमेवाष्टकं नाम द्वादशं  
प्रकरणं समाप्तम्॥ १२॥  
\_\_\_\_\_\_\_\_\_\_\_\_\_



अथ त्रयोदशं प्रकरणम् १३.

अकिञ्चनभवंस्वास्थ्यं कौ

पीनत्वेऽपिदुर्लभम्।  
त्यागादानविहायास्मादहमासं यथासुखम्॥१॥

 अन्वयः –कौपीनत्वे अपि अकिञ्चनभवम् स्वास्थ्यम् दुर्लभम् अस्मात् अहम् त्यागादानंविहाय यथासुखम् अस्मि॥ १॥

 अब जीवन्मुक्ति अवस्थाका फल जो परम सुख तिसका वर्णन करते हैं, संपूर्ण विषयोंके विषेंआसक्तिका त्याग करनेसे उत्पन्न होनेवाली चित्तकी स्थिरता कौपीनमात्रमें आसक्ति करनेसेभी नहीं प्राप्त होती है, इस कारण में त्याग और ग्रहणके विषें आसक्तिका त्याग करके सर्वदा सुखरूपसे स्थित हूं॥१॥

कुत्रापि खेदःकायस्य जिह्वा कुत्रापि खिद्यते।  
मनःकुत्रापितत्त्यक्त्वा पुरुषार्थेस्थितः सुखम्॥२॥

 अन्वयः –कुत्र अपि कायस्य खेदः (भवति) कुत्र अपि जिह्वा( खिद्यते ) कुत्र अपि मनः ( खिद्यते ) ( अतः ) तत् त्यक्त्वासुखम् पुरुषार्थे स्थितः (अस्मि)॥ २॥



 यदि व्रततीर्थादि सेवन करे तो शरीरको खेद होता है और यदि गीताभागवतादि स्तोत्राोंका पाठ किया जाय तौ जिह्वाको खेद होता है, और यदि ध्यान समाधि की जाय तो मनको खेदहोता है, इस कारण में इन तीनों दुःखोंका त्याग करके सुखपूर्वक आत्मस्वरूपके विषें स्थित हूं॥२॥

कृतं किमपि नैव स्यादिति सचिन्त्य तत्त्वतः।  
यदा यत्कर्त्तुमायाति तत्कृत्वासे यथासुखम्॥३॥

 अन्वयः –कृतम् किम् अपि तत्त्वतः न एव स्यात् इति सञ्चिन्त्य यदा यत्कर्तुम् आयाति तत् कृत्वा यथासुखम् आसे॥३॥

 वादी शंका करता है कि, वाणी मन और शरीर इन तीनोंके व्यापारका त्याग होनेसे तो तत्काल शरीरका नाश हो जायगा, क्योंकि इस प्रकारके त्यागसे अन्नजलकाभी त्याग हो जायगा, फिर शरीर किस प्रकार रह सकेगा?



तिसका समाधान करते हैं, कि शरीर इंद्रियादिसे किया हुआ कोई कर्म आत्माका नहींहो सकता है, इस प्रकार विचार कर जो कर्म करना पडता है उस कर्मको अहंकाररहित करके मैं आत्मस्वरूपके विषेंसुखपूर्वक स्थित हूं॥३॥

कर्मनैष्कर्म्यनिबन्धभावादेहस्थयोगिनः।  
संयोगायोगविरहादहमासे यथासुखम्॥४॥

 अन्वयः– कर्मनैष्कर्म्यनिर्बन्धभावाः देहस्थयोगिनः ( भवन्ति ) अहम् (तु) संयोगायोगविरहात् यथासुखम् आसे॥ ४॥

 तहांवादी शंका करता है कि या कर्ममार्गमें निष्ठा करे या निष्कर्ममार्गमेही निष्ठा करे एकसाथ दोनों मार्गोपर चलना किस प्रकार हो सकेगा ? तहां कहते हैं, कर्म और निष्कर्म तो देहका अभिमान करनेवाले योगीकोही होते हैं और मैं तो देहका संयोग और वियोग दोनोंका त्यागकर सुखरूप स्थित हूं ॥४॥



**अर्थानर्थौन मे स्थित्या गत्या न शयनेन वा।  
तिष्ठन् गच्छन् स्वपन् तस्मादहमासे यथासुखम्॥५॥**

 अन्वयः–स्थित्या गत्या (च ) मे अर्थानर्थौन वा शयनेन च) न तस्मात् तिष्ठन् गच्छन् स्वपन् यथासुखम् आसे॥५॥

 लौकिक व्यवहारके विषेंभी मेरेको अभिमान नहीं है, क्योंकि स्थिति, गति तथा शयन आदिसे मेरा कोई हानि, लाभ नहीं होता है, इस कारण में खड़ा रहूं वा चलता रहूं अथवा शयन करता रहूं तो उसमें मेरी आसक्ति नहीं होती है, क्योंकि मैं तो सुखपूर्वक आत्मस्वरूपके विषें स्थित हूं॥५॥

स्वपतो नास्ति मे हानिः सिद्धिर्यत्नवतो न वा।  
नाशोल्लासौ विहायास्मादहमासे यथासुखम्॥६॥

 अन्वयः–मे स्वपतः हानिः न अस्ति यत्नवतः वा सिद्धिः न ( अस्ति ); अस्मात् नाशोल्लासौविहाय अहम् यथासुखम् आसे॥६॥



 संपूर्ण प्रयत्नोंको त्याग करके शयन करूं तो मेरी किसी प्रकारकी हानि नहीं है और अनेक प्रकारके उद्यम करूं तो मेरा किसी प्रकारका लाभ नहीं है, इस कारण त्याग और संग्रहकों छोडकर में सुखपूर्वक आत्मस्वरूपके विषेंस्थित हूं॥ ६॥

सुखादिरूपानियमं भावेष्वालोक्य भूरिशः।  
शुभाशुभेविहायास्मादहमासे यथासुखम्॥७॥

 अन्वयः– भावेषु भूरिशः सुखादिरूपानियमम् आलोक्य अस्मात्अहम् शुभाशुभे विहाय यथासुखम् आसे॥ ७॥

 भाव जो जन्म तिनके विषें अनेक स्थानोंमें सुखदुःखादि धर्मोंकी अनित्यताको देखकर और इस कारणही शुभ और अशुभ कर्मोंको त्यागकर मैं सुखपूर्वक आत्मस्वरूपके विषें स्थित हूं॥ ७॥

इति श्रीमदष्टावक्रमुनिविरचितायां ब्रह्मविद्यायां  
भाषाटीकया सहितं यथासुखसप्तकं नाम  
त्रयोदशं प्रकरणं समाप्तम्॥ १३॥  
\_\_\_\_\_\_\_\_\_\_\_\_



अथ चतुर्दशं प्रकरणम् १४.

**प्रकृत्याशून्यचित्तोयःप्रमादाद्भावभावनः।  
निद्रितों बोधित इव क्षीणसंसरणोहिसः॥**

   अन्वयः – प्रकृत्या शुन्यचित्तः प्रमादात् भावभावनः यः निद्रित इव बोधितः (भवति) सः हि क्षीणसंसरणः॥१॥

 अव शिष्य अपनी सुखरूप अवस्थाका वर्णन करता है कि, अपने स्वभावसे तो चित्तके धर्मोंसे रहित है और बुद्धिके द्वारा प्रारब्धकर्मोंके वशीभूत होकर अज्ञानके कारण संकल्पविकल्पकी भावना करता है, जिस प्रकार कोई पुरुष सुखपूर्वक शयन करता होय उसको कोई पुरुष जगाकर काम करावे तो वह काम उस पुरुषके मनकी इच्छाके अनुसार नहीं होता है, किंतु अन्य पुरुषके वशीभूत होकर कार्य करता है वास्तवमें उसका चित्त कार्यके संकल्पविकल्पसे रहित होता है तिसी प्रकार प्रारब्धकर्मानुसार संकल्पविकल्प करनेवाले



पुरुषका चित्त विषयोंसे शान्त अर्थात् संसाररहित होता है॥ १॥

क्व धनानि क्व मित्राणिक्वमेविषयदस्यवः।  
क्व शास्त्रंक्वचविज्ञानंयदामेगलितास्पृहा॥२॥

 अन्वयः–यदा मे स्पृहा गलिता ( तदा ) मे पनानि क्व. मित्राणि क्व, विषयदस्यवः क्व, शास्त्रम् क्व, विज्ञानम् च क्व॥ २॥

 विषयवासनासे रहित पूर्णरूप जो मैं हूं तिस मेरी यदि इच्छा नष्ट हो गई तो फिर मेरेधन कहां, मित्रवर्ग कहां, विषयरूप लुटेरे कहा और शास्त्र कहांअर्थात् इनमेंसे किसी वस्तुसेंभी मेरी आसक्ति नहीं रहती है॥ २॥

विज्ञाते साक्षिपुरुषे परमात्मनि चेश्वरे।  
नैराश्ये बन्धमोक्षे च न चिन्ता मुक्तये मम॥ ३॥

 अन्वयः –साक्षिपुरुषे परमात्मनि ईश्वर चविज्ञाते बन्धमोक्षे चनैराश्ये (सति ) मम मुक्तये चिन्ता न॥ ३॥

 देह, इंद्रिय और अंतःकरणके साक्षी सर्वशक्तिमान परमात्माका ज्ञान होनेपर पुरुषको बंध



तथा मोक्षकी आशा नहीं होती है और मुक्तिके लियेभी चिंता नहीं होती है॥३॥

**अन्तर्विकल्पशून्यस्यबहिःस्वच्छन्द चारिणः।  
भ्रान्तस्येव दशास्तास्तास्तादृशा एव जानते॥४॥**

 अन्वयः–अन्तर्विकल्पशून्यस्य भ्रान्तस्य इव बहिःस्वच्छन्दचारिणः ( ज्ञानिनः ) ताः ताः दशाः तादृशाः एव जानते॥ ४॥

 अंतःकरणकेविषें संकल्पविकल्पसे रहित और बाहर भ्रांत ( पागल ) पुरुषकी समान स्वच्छंद होकर विचरनेवाले ज्ञानीकी तिन तिन दशाओंको तैसेही ज्ञानी पुरुष जानते हैं॥ ४॥

इति श्रीमदष्टावक्रगीतायां ब्रह्मविद्यायां  
भाषाटीकया सहितं शांतिचतुष्टयं नाम  
चतुर्दशं प्रकरणं समाप्तम्॥१४॥  
\_\_\_\_\_\_\_\_\_\_\_\_



अथ पञ्चदर्श प्रकरणम् १५.

**यथातथोपदेशेन कृतार्थः सत्वबुद्धिमान्।  
आजीवमपि जिज्ञासुः परस्तत्र विमुह्यति॥ १॥**

 अन्वयः–सत्वबुद्धिमान् ( शिप्यः ) यथा तथा उपदेशेन कृतार्थः ((भवति), पर आजीवम्जिज्ञासुः अपि तत्र विमुह्यति॥ १॥

 यद्यपि गुरुने शिष्यके अर्थ पहिले आत्मतत्वका उपदेश किया है तथा शास्त्रमें ऐसा नियम है कि, कठिनसे जानने योग्य होनेके कारण शिष्याोंके अर्थ आत्मतत्वका वारंवार उपदेश करना चाहिये और छान्दोग्य उपनिषदके विषेंगुरुने शिष्यके अर्थ वारंवार आत्मतत्वका उपदेश किया है, इस कारण गुरु फिरभीशिष्यके अर्थ आत्मतत्वका उपदेश करते हुए प्रथम ज्ञानके अधिकारी और अनधिकारीका वर्णन करते हैं कि जिसकी बुद्धि सात्विकी होती है वह शिष्य यथाकथंचित् उपदेश श्रवण करकेभी



कृतार्थ हो जाता है, इस कारणही सत्ययुगके विषेंकेवल एक अक्षर ब्रह्म जो ॐकार तिसके ही उपदेशमात्रसे अनेक शिष्य कृतार्थ होगये अर्थात् ज्ञानको प्राप्त होगये और जिनकी नामसी बुद्धि होती है, उनको मरणपर्यंत उपदेश करो तवभी उनको आत्मस्वरूपका ज्ञान नहीं होता है, किंतु महामोहमें पड़े रहते हैं, प्रह्लादजीका पुत्र विरोचन दैत्य था उनको ब्रह्माजीने अनेक वार उपदेश किया, तोभी वह महामोहयुक्तही रहा क्योंकि वह तामसी बुद्धिवाला था॥ १॥

**मोक्षो विषयवैरस्यं बन्धो वैषयिको रसः।  
एतावदेवविज्ञानंयथेच्छसितथाकुरु॥२॥**

 अन्वयः–विषर्यैवरस्यम्, मोक्षः, वैषयिकः रसः बन्धः विज्ञानम् एतावत्एवयथा इच्छसितथा कुरु॥ २॥

 अव बंध और मोक्षका स्वरूप दिखाते हैं कि विषयोंके विषें आसक्ति न करना यही मोक्ष है और विषयोंमें प्रीति करना यही बंधन



है, इतनाही गुरु और वेदांतके वाक्योंसे जानने योग्य है, इस कारण हे शिष्य ! जैसी तेरी रुचि हो वैसा कर॥२॥

वाग्मिप्राज्ञमहोद्योगं जनं मूकजडालसम्।  

करोतितत्वबोधोऽयमतस्त्यक्तोबुभुक्षुभिः॥३॥

 अन्वयः—अयम् तत्त्वबोधः वाग्मिप्राज्ञमहोद्योगम् जनम् मूकजडालसम् करोति अतः बुभुक्षुभिः त्यक्तः॥३॥

 अब इस बातका वर्णन करते हैं कि, तत्वज्ञानके सिवाय किसी अन्यसे विषयासक्तिका नाश नहीं हो सकता है, यह प्रसिद्ध तत्वज्ञान वाचाल पुरुषको मूक (मूंगा) कर देता है, पण्डितको जड कर देता है, परम उद्योगी पुरुषकोभी आलसी कर देता है, क्योंकि मनके प्रत्यगात्माके विषेंलगनेसे ज्ञानीकी वाणी मनऔर शरीरकी वृत्तियें नष्ट हो जाती हैं इस कारणही विषयभोगकी लालसा करनेवाले पुरुषोंने आत्मज्ञानका अनादर कर रखा है॥३॥



न त्वं देहो न ते देहो भोक्ता कर्त्ता न वा भवान्।  

चिद्रूपोऽसि सदा साक्षी निरपेक्षः सुखं चर॥४॥

 अन्वयः—हे शिष्य।त्वम् देहः न, (तथा) ते देहःन, भवान्कर्त्ता वा भोक्ता न, (यतः) (भवान्) चिद्रूपः सदा साक्षी अस्ति(सतः) निरपेक्षः (सन् ) सुखं चर॥४॥

 अब तत्वज्ञानकी प्राप्तिके अर्थ उपदेश करतेहैं कि, हे शिष्य ! तू देहरूप नहीं है तथा तेरा देह नहीं है क्योंकि तू चैतन्यरूप है तिसी प्रकार तू कर्मोंका करनेवाला तथा कर्मफलका भोगनेवाला नहीं है, क्योंकि कर्म करना और फल भोगना यह मन और बुद्धिके धर्म हैं और तू तो मन और बुद्धिसे भिन्न साक्षीमात्र इस प्रकार है,जिस प्रकार घटका देखनेवाला घटसे भिन्न होता है, इस कारण हे शिष्य ḷदेहके संबंधी जो स्त्रीपुत्रादि तिनसे उदासीन होकर सुखपूर्वक विचर॥४॥



रागद्वेषौमनोधर्मौन मनस्ते कदाचन।  

निर्विकल्पोऽसि बोधात्मा निर्विकारः सुखं चर॥५॥

 अन्वयः— रागद्वेषौ मनोधर्मौ। (भवतः ) मनः नः(संम्बधि),कदाचन न(भवति), (यतः त्वम्) निर्विकल्पः बोधात्मा असि(अतः) निर्विकारः (मनः) सुखं चर ॥५॥

 हे शिष्य ! राग और द्वेषआदि मनके धर्म हैं तेरे नहीं हैं और तेरा मनके साथ कदापि संबंध नहीं है, क्यों कि तूसंकल्पविकल्परहित ज्ञानस्वरूप है, इस कारण तू रागादिविकाररहित होकर सुखपूर्वक विचर॥५॥

सर्वभूतेषु चात्मानं सर्वभूतानि चात्मनि।  

विज्ञाय निरहंकारोनिर्ममस्त्वं सुखीभव॥६॥

 अन्वयः—सर्वभूतेषु च आत्मानम् सर्वभूतानि च आत्मनि विज्ञायत्वम् निरहंकारः निर्ममः (सन्) सुखी भव॥६॥

 आत्मा संपूर्ण प्राणियोंके विषेंकारणरूपसे स्थित है, और संपूर्ण प्राणी आत्माके विषें



अध्यस्त हैं इस प्रकार जानकर ममता और अहंकाररहित सुखपूर्वक स्थित हो॥६॥

विश्वं स्फुरति यत्रेदं तरंगा इव सागरे।  

तत्त्वमेव न सन्देहश्चिन्मूर्त्ते विज्वरो भव॥७॥

 अन्वयः—यत्रइदम् विश्वम् सागरे तरङ्गा इव स्फुरति, तत् त्वम् एव (अत्र) सन्देहः न, (अतः) हे चिन्मूर्ते ḷ(त्वम्) विज्वरः भव॥७॥

 जिस प्रकार समुद्रके विषेंजो तरंग हैं वे कल्पित और अनित्य हैं, तिसी प्रकार जिस आत्माके विषेंयह विश्व कल्पित है वह तूही है, इसमें कुछ संदेह नहीं है, इस कारण हे चैतन्यरूप शिष्यḷतूसंपूर्ण सन्तापरहित हो॥७॥

श्रद्धस्व तात श्रद्धस्वनात्र मोहं कुरुष्व भोः।  

ज्ञानस्वरूपोभगवानात्मा त्वं प्रकृतेः परः॥८॥

 अन्वयः—भोः तात ! श्रद्धस्व श्रद्धस्व, अत्र मोहम् न कुरुष्व, (यतः) त्वम् ज्ञानस्वरूपः भगवान् प्रकृतेः परः आत्मा (असि)॥८॥



 हे तात ! गुरु और वेदान्तके वचनोंपर विश्वास कर, विश्वास कर, आत्माकी चेतनस्वरूपताके विषयमें मोह कहिये संशयविपर्ययस्वरूपअज्ञान मत कर क्योंकि तू ज्ञानस्वरूप, सर्वशक्तिमान्, प्रकृतिसे पर आत्मस्वरूप है॥८॥

गुणैः संवेष्टितो देहस्तिष्ठत्यायाति याति च।  

आत्मा न गन्ता नागन्ता किमेनमनुशोचसि॥९॥

 अन्वयः—गुणैःसंवेष्टितः देहः तिष्ठति आयाति याति च आत्मा न गन्ता न आगन्ता (अतः) एनम् किम् अनुशोचसि॥९॥

 गुण कहिये इंद्रिय आदिसे वेष्टित देहही संसारकेविषेंरहता है, आता है और जाता है और आत्मा तौ न जाता न आता है, इस कारण मैं जाऊंगा मेरा मरण होगा इत्यादि देहके धर्मोंसे आत्माके विषेंशोक मत कर, क्योंकि आत्मा तो सर्वव्यापी और नित्यस्वरूप है॥९॥

देहस्तिष्ठतु कल्पान्तं गच्छत्वद्यैववा पुनः।



क्व वृद्धिः क्व च वा हानिस्तव चिन्मात्ररूपिणः॥१०॥

 अन्वयः—देहः कल्पान्तम् तिष्ठतु वा पुनः अद्य एव गच्छतु चिन्मात्ररूपिणः तत्र क्वहानिः वा क्व च वृद्धिः॥१०॥

 हे शिष्य ! यह देह कल्पपर्यंत स्थित रहे, अथवा अवही नष्ट हो जाय तो उससे तेरी न हानि होती है और न वृद्धि होती है, क्योंकि तू तो केवल चैतन्यस्वरूप है॥१०॥

त्वय्यनन्तमहाम्भोधौ विश्ववीचिः स्वभावतः।  

उदेतु वास्तमायातु न ते वृद्धिर्न वा क्षतिः॥११॥

 अन्वयः—अनन्तमहाम्भोधौ त्वयि स्वभावतः विश्ववीचिः उदेतु वाअस्तम् आयातु ते वृद्धिः न वा क्षतिः न॥११॥

 हे शिष्य ! तू चैतन्य अनंतस्वरूप है और जिस प्रकार समुद्रके विषेंतरंग उत्पन्न होती हैं और लीन हो जाती हैं, तिस प्रकार तेरे (आत्माके) विषेंस्वभावसे संसारकी उत्पत्ति



और लय हो जाता है, तिससे तेरी किसी प्रकारकी हानि अथवा वृद्धि नहीं है॥११॥.

तात चिन्मात्ररूपोऽसिन ते भिन्नमिदंजगत्।  

अतः कस्य कथं कुत्र हेयोपादेयकल्पना॥१२॥

 अन्वयः–हे तात ! (त्वम्) चिन्मात्ररूपः असिइदम् जगत् ते भिन्नम् न, अतः हेयोपादयकल्पना कस्य कुत्र कथम् (स्यात्)॥१२॥ः

 हे शिष्य ! तू चैतन्यमात्रस्वरूप हैयह जगत् तुझसे भिन्न नहीं है इस कारण त्यागना और ग्रहण करना कहां बन सकता है और किसका हो सकता हैऔर किसमें हो सकता है॥१२॥

एकस्मिन्नव्ययेशान्तेचिदाकाशेऽमलेत्वयि।  

कुतोजन्मकुतो कर्म कुतोऽहङ्कारएवच॥१३॥

 अन्वयः—एकस्मिन् अव्यये शान्ते चिदाकाशे अमले त्वयि जन्म कुतः, कर्म कुतः, अहङ्कारः च एव कुतः॥१३॥

 हे शिष्य ! तू अविनाशी एक, शांत, चैतन्याकाशस्वरूप और निर्मलाकाशस्वरूप है, इस



कारण तेरा जन्म नहीं होता है तथा तेरे विषेंअहंकार होनाभी नहीं घट सकता है, क्योंकि कोई द्वितीय वस्तु होय तो अहंकार होता हैतथा तेरे विषेंजन्म होनाभी नहीं बन सकताहै क्योंकि अहंकार विना कर्म नहीं होताहे इस कारण तु शुद्धस्वरूप है॥१३॥

यत्त्वंपश्यसितत्रैकम्त्वमेव प्रतिभाससे।  

**किं पृथक् भासते स्वर्णात्कटकांगदनूपुरम्॥१४॥**

 अन्ययः–यत् त्वम् पश्यसि तत्र त्वम् एव एकम्
प्रतिभाससेकटकाङ्गदनूपुरम् किम्स्वर्णात्पृथक्भाससे॥१४॥

 जिस प्रकार कटक, बाजृवंद और नूपुर आदि आभूषणोंके विषेंएक सुवर्णही भासता है, तिसी प्रकार जिस २ कार्यको तूदेखता है तिस २ कार्यकेविषेंएक कारणस्वरूप तूही (आत्मा ही) भासता है॥१४॥

अयं सोऽहमयं नाहं विभागमितिसन्त्यज।



सर्वमात्मेति निश्चित्य

निःसंकल्पः सुखी भव॥१५॥

 अन्वयः—सः अयम् अहम्, अयम् अहम् न इति विभागम् संत्यज, (तथा) सर्वम् आत्मा इति निश्चित्य निःसंकल्पः (सन् ) सुखी भव॥१५॥

 यह जो संपूर्ण देह आदि पदार्थ हैं तिनका मैं साक्षी हूं और मैं देह, इंद्रिय आदिरूप नहीं हूं अथवा यह मैं हूं और यह मैं नहीं हूं, इस भेदका त्याग कर और संपूर्ण जगत् आत्माही है ऐसा निश्चय करके, सम्पूर्ण संकल्प विकल्पोंको त्याग कर सुखी हो॥१५॥

तवैवाज्ञानतो विश्वं त्वमेकः परमार्थतः।  

त्वत्तोऽन्यो नास्ति संसारी नासंसारी च कश्चन॥१६॥

 अन्वयः—विश्वम् तत्र अज्ञानतः एव (भवति), परमार्थतः त्वम् एकः (एव अतः) संसारी त्वत्तः अ यः न अस्ति; असंसारी च कश्चन (त्वत्तःअन्यः) न (अस्ति)॥१६॥

 हे शिष्य ! तेरे अज्ञानसे ही विश्व भासता है, वास्तव में संसार कोई नहीं है, परमार्थस्वरूप



अद्वितीय तू एकही है, इस कारणही तुझसे अन्य कोई संसारी अथवा असंसारी नहीं है॥१६॥

भ्रांतिमात्रमिदं विश्वं न किञ्चिदिति निश्चयी।  

निर्वासनः स्फूर्तिमात्रो न किश्चिदिव शाम्यति॥१७॥

 अन्वयः—इदम् विश्वम् भ्रांतिमात्रम् किञ्चित् न इति निश्चयी (पुरुषः) निर्वासनः स्फूर्तिमात्रः (सन्) न किञ्चित् इव शाम्यति॥१७॥

 यह विश्व भांतिमात्रसे कल्पित है, वास्तवमें किंचिन्मात्रभी सत्य नहीं है, इस प्रकार जिसको निश्चय हुआ है वह पुरुष वासनारहित और प्रकाशस्वरूप होकर केवल चैतन्यस्वरूपके विषें शान्तिको प्राप्त होता है॥१७॥

एक एव भवाम्भोधावासीदस्ति भविष्यति।  

न ते बंधोऽस्ति मोक्षो वा कृतकृत्यः सुखं चर॥१८॥



 अन्वयः—भवाम्भोधौएकः एव आसीत् अस्तिभविष्यति' (अतः) ते बन्धः वामोक्षः न अस्ति(अतःत्वम्) कृतकृत्यः (सन्) सुखं चर॥१८॥

 भूत भविष्यत् और वर्तमानरूप त्रिकालमेंभी इस संसारसमुद्रके विषेंतूही था और तूही है तथा तूहीहोगा अर्थात् इस संसारके विषेंसदा एक तूही रहा है, इस कारण तेरा बंध और मोक्ष नहीं है, सो कृतार्थ हुआ तूसुखपूर्वक विचर॥१८॥

मा संङ्कल्पविकल्पाभ्यां चित्तं क्षोभय चिन्मय।  

उपशाम्य सुखं तिष्ठ स्वात्मन्यानन्दविग्रहे॥१९॥

 अन्वयः—(हे शिष्य !) चिन्मय ! सङ्कल्पविकल्पाभ्याम् चित्तम् सा क्षोभय उपशाम्य आनन्दविग्रहे स्वात्मनि सुखम् तिष्ठ॥१९॥

 हे शिष्य !तूचैतन्यस्वरूप है, संकल्प और विकल्पोंसे चित्तको चलायमान मत कर, किंतु चित्तको संकल्पविकल्पोंसे शांत करके



आनंदरूप आत्मस्वरूपके विषेंसुखपूर्वक स्थित हो॥१९॥

त्यजैव ध्यानं सर्वत्र मा किञ्चिद्धृदि धारय॥  
आत्मा त्वं मुक्त एवासिकिं विमृश्य करिष्यसि॥२०॥

 अन्वयः—सर्वत्र एव ध्यानम् त्यज हृदि किञ्चित् अपि माधारय आत्मा त्वम् मुक्तःएव असि(अतः) विमृश्य किम् करिष्यासि॥२०॥

 हे शिष्य ! सर्वत्रही ध्यानका त्याग कर,कुछभी संकल्प विकल्प हृदयके विषें धारण मत कर, क्योंकि आत्मरूप तु सदा मुक्तही है, फिर विचार (ध्यान) करके और क्या फल प्राप्त करेगा॥२०॥

इति श्रीमदष्टावक्रमुनिविरचितायां ब्रह्मविद्याया  
भाषाटीकया सहितं तत्त्वोपदेशविंशतिकं  
नाम पञ्चदशं प्रकरणं समाप्तम्॥१५॥  
\_\_\_\_\_\_\_\_\_\_\_\_\_\_\_



अथ षोडशं प्रकरणम् १६.

आचक्ष्वशृणुवातातनानाशास्त्राण्यनेकशः।  

तथापिनतवस्वास्थ्यंसर्वविस्मरणादृते॥१॥

 अन्वयः—हे तातḷनानाशास्त्राणि अनेकशः आचक्ष्व वा शृणु तथापि सर्वविस्मरणात् ऋते तव स्वास्थ्यम् न स्यात्॥१॥

 तत्वज्ञानके उपदेशसे जगत्को आत्मस्वरूपसे देखना और तृष्णाका नाश करनाही मुक्ति कहाती है, यह विषय वर्णन करते हैं, हेशिष्य ḷतू नाना प्रकारके शास्त्रोंको अनेक वार अन्य पुरुषोंके अर्थ उपदेश कर अथवा अनेक वार श्रवण कर परंतु सबको भूले विना अर्थात् संपूर्ण वस्तुके भेदका त्याग किये विना स्वस्थता अर्थात् मुक्ति कदापि नहीं होगी किंतु संपूर्ण वस्तुओंमें भेददृष्टिका त्याग करनेसेही मोक्ष होगा। तहां शिष्य शंका करता है कि, सुषुप्ति अवस्थाके विषें किसी वस्तुकाभी भान नहीं होता है इस कारण सुषुप्ति अवस्थामें



संपूर्ण प्राणियोंका मोक्ष हो जाना चाहिये इस शंकाका गुरु समाधान करते हैं कि सुषुप्तिमेंसंपूर्ण वस्तुओंका भान तो नहीं रहता है परंतु एक अज्ञानका भान तो रहता है, इस कारण मोक्ष नहीं होता है और जीवन्मुक्तको तो अज्ञानसहित जगन्मात्रका ज्ञान नहीं रहता है, इस कारण उसकी मुक्ति हुईही समझना चाहिये॥१॥

भोगं कर्म समाधिं वा कुरु विज्ञ तथापि ते।  

चित्तं निरस्तसर्वाशमत्यर्थं रोचयिष्यति॥२॥

 अन्वयः—हे विज्ञ ! (त्वम्) भोगम् कर्म वा समाधिम् कुरु तथापि ते चित्तम् अत्यर्थम् निरस्तसर्वाशम् रोचयिष्यति॥२॥

 हे शिष्य ! तू ज्ञानसंपन्न होकर विषयभोग कर अथवा सकाम कर्म कर अथवा समाधिको कर तथापि संपूर्ण वस्तुओंके विस्मरणसे सब प्रकारकी आशासे रहित तेरा चित्त आत्मस्वरूपके विषेंही अधिक रुचिको उत्पन्न करेगा॥२॥



आयासात्सकलो दुःखी नैनं जानाति कश्चन॥  

अनैनेवोपदेशेन धन्यः प्राप्नोति निर्वृतिम्॥३॥

 अन्वयः—सकलः आयासात्दुःखी (भवति), (परन्तु)एनम् कश्चन् न जानातिःअनेन उपदेशेन एवं धन्यः निर्वृतिम् प्राप्नोति॥३॥

 प्राणिमात्र विषयके परिश्रमसे दुःखी होते हैं परंतु कोई इस वार्ताको नहीं जानता। क्योंकि विषयानंदके विषेंनिमग्र होता है, जो भाग्यवान् पुरुष होता है वह सद्गुरुसे इस उपदेशको ग्रहण करके परम सुखको प्राप्त होता है॥३॥

व्यापारे खिद्यते यस्तु निमेषोन्मेषयोरपि॥  

तस्यालस्यधुरीणस्य सुखं नान्यस्य कस्यचित्॥४॥

 अन्वयः— यः तु निमषोन्मेषयोः अपि व्यापारे खिद्यते आलस्यधुरीणस्य तस्य(एव) सुखम् (भवति), अन्यस्य कस्यचित् न॥४॥



 जो पुरुष नेत्रोंके निमेष उन्मेषके व्यापारमें अर्थात् नेत्रोंके खोलने मृंदनेमेंभी परिश्रम मानकर दुःखित होता है इस परम आलसीकोही अर्थात् उस निष्क्रिय पुरुषकोही परम सुख मिलता है, अन्य किसीकोही नहीं॥४॥

इदं कृतमिदं नेति द्वन्द्वैर्मुक्तं यदा मनः।  

धर्मार्थकाममोक्षेषु निरपेक्षं तदा भवेत्॥५॥

 अन्वयः—इदं कृतम्, इदम् न (कृतम्), इति द्वन्द्वैः यदामनः मुक्तम् भवति। तदा धर्मार्थकाममोक्षेषु निरपेक्षम् भवेत्॥५॥

 जिसके मनका द्वैतभाव नष्ट हो जाय अर्थात् यह कार्य करना चाहिये, यह नहीं करना चाहिये यह विधिनिषेधरूपी द्वन्द्व जिसके मनसे दूर हो जाय वह पुरुष धर्म, अर्थ, काम और मोक्ष इन चारोंमेंभी इच्छा न करे, क्योंकि वह पुरुष जीवन्मुक्त अवस्थाको प्राप्त हो जाता है॥५॥

विरक्तो विषयद्वेष्टा रागी विषयलोलुपः।



ग्रहमोक्षविहीनस्तु

न विरक्तो न रागवान्॥६॥

 अन्वयः—विरक्तः विषयद्वेष्टा भवति, रागी विषयलोलुप भवति, ग्रहमोक्षविहीनः तु न विरक्तः भवति, न रागवान्(भवति)॥६॥

 जो पुरुष विषयसे द्वेष करता है वह विरक्त कहाता है और जो विषयोंमें अतिलालसा करता है वह रागी (कामुक) कहाता है, परंतु जो ग्रहण और मोक्षसे रहित ज्ञानी होता है, वह न विषयोंसे द्वेष करता है, और न विषयोंसे प्रीति करता है अर्थात् प्रारब्धयोगानुसार जो प्राप्त होय उसका त्याग नहीं करता है और अप्राप्त वस्तुके मिलनेकी इच्छा नहीं करता है इस कारण जीवन्मुक्त पुरुष विरक्त और रागी दोनोंसे विलक्षण होता है॥६॥

हेयोपादेयता तावत्संसारविटपांकुरः।  

स्पृहा जीवति यावद्वै निर्विचारदशास्पदम्॥७॥



 अन्वयः—निर्विचारदशास्पदम् स्पृहा यावत् जीवति तावत् वै हेयोपादेयता संसारविटपांकुरः (भवति)॥७॥

 तहां शंका होती है कि, ज्ञानियोंके विषेंतो त्याग और ग्रहणका व्यवहार देखनेमें आता है तहां कहते हैं कि—जिस समयपर्यंत अज्ञानदशाके निवास करनेका स्थानरूप इच्छा रहती है तिस समयपर्यंतही पुरुषका ग्रहण करना और त्यागनारूप संसाररूपी वृक्षका अंकुर रहता है और ज्ञानियोंका तो इच्छा न होनेके कारण त्यागना और ग्रहण करना देखने मात्र होते हैं॥७॥

प्रवृत्तो जायते रागो निवृत्तौ द्वेषएव हि।  

निर्द्वन्द्वो बालवद्धीमानेवमेव व्यवस्थितः॥८॥

 अन्वयः—हि प्रवृत्तौ रागः, निवृत्तौएव द्वेषःजायते (अतः) धीमान् बालवत् निर्द्वन्द्वः (सन्) एवम् एव व्यवस्थितः भवेत्॥८॥

  यदि विषयोंमें प्रीति करे तौप्रीति दिनपर दिन बढती जाती है और विषयोंसे द्वेषपूर्वक



निवृत्त होय तो दिनपर दिन विषयोंमें द्वेष होता जाता है; इस कारण ज्ञानी पुरुष शुभ और अशुभ विचाररहित जो बालक तिसकी समान रागद्वेषरहित होकर संगपूर्वक जो विषयोंमें प्रवृत्ति करना और द्वेषपूर्वक जो विषयोंसे निवृत्त होना इन दोनोंसे रहित होकर रहे और प्रारब्धकर्मानुसार जो प्राप्त होय उसमें प्रवृत्त होय और अप्राप्तिकी इच्छा न करे॥८॥

हातुमिच्छति संसारं रागी दुःखजिहासया।  

वीतरागोहि निर्मुक्तस्तस्मिन्नपि न खिद्यति॥९॥

 अन्वयः—रागी दुःखजिहासया संसारम् हातुम् इच्छति, हि वीतरागः निर्मुक्तः (सन्) तस्मिन् अपि न खिद्यति॥९॥

 जो विषयासक्त पुरुष है वह अत्यंत दुःख भोगनेके अनंतर दुःखोंके दूर होनेकी इच्छा करके संसारको त्याग करनेकी इच्छा करता है और जो वैराग्यवान् पुरुष है वह दुःखोंसे रहित



हुआ संसारमें रहकरभी खेदको नहीं प्राप्त होता है॥९॥

यस्याभिमानो मोक्षेऽपि देहेऽपि ममता तथा।  

न च ज्ञानी न वा योगी केवलं दुःखभागसौ॥१०॥

 अन्वयः—यस्य मोक्षे अपि अभिमानः तथा देहे अपि ममता असौन च ज्ञानी न वा योगी (किन्तु) केवलम् दुःखभाक्॥१०॥

 जिस पुरुषको ऐसा अभिमान है कि, मैं मुक्त हूं, त्यागी हूं, मेरा शरीर उपवास आदि अनेक प्रकारके कष्ट सहनेमें समर्थ है और जिसका देहके विषें ममत्व है, वह पुरुष न ज्ञानी है, न योगी है किंतु केवल दुःखी है, क्योंकि उसका अभिमान और ममता दूर नहीं हुए हैं॥१०॥

हरो यद्युपदेष्टा ते हरिः कमलजोऽपि वा।  

तथापि न तव स्वास्थ्यं सर्वविस्मरणादृते॥११॥



 अन्वयः—यदि हरः वा हरिः(अथवा) कमलजः अपि तेउपदेष्टा (स्यात्) तथापि सर्वविस्मरणात् ऋते तव स्वास्थ्यम् न स्यात्॥११॥

 हे शिष्य !साक्षात् सदाशिव तथा विष्णु भगवान् और ब्रह्माजी ये तीनों महासमर्थभी तेरेको उपदेश करें तौभी संपूर्ण प्राकृत, अनित्य वस्तुओंकी विस्मृति विना तेरा चित्त शांतिको प्राप्त नहीं होयगा और जीवन्मुक्तदशाका सुख प्राप्त नहीं होयगा॥१॥

इति श्रीमदष्टावक्रमुनिविरचिताया ब्रह्मविद्यायां  
भाषाटीकया सहितं विशेषोपदेशं नाम  
षोडशं प्रकरणं समाप्तम्॥१६॥

                                   
       \_\_\_\_\_\_\_\_\_

अथ सप्तदशं प्रकरणं १७.

तेन ज्ञानफलं प्राप्तं योगाभ्यासफलं तथा।  

तृप्तः स्वच्छेन्द्रियो नित्यमेकाकी रमते तु यः॥१॥

 अन्वयः—यः तु तृप्तः स्वच्छेद्रियः(सन्) नित्यम्एकाकी रमतेतेन ज्ञानफलं तथा योगाभ्यासफलम् प्राप्तम्॥१॥



 अब अन्य पुरुषोंकीभी ज्ञानमें प्रवृत्ति होनेके अर्थ तत्वज्ञान फलका निरूपण करनेकी इच्छा करते हुए गुरु प्रथम तत्वज्ञानकी दशाका निरूपण करते हैं जो पुरुष इंद्रियोंको विषयोंसे हटाकर और अपने स्वरूपमेंही तृप्त होकर विषयसंयोगके विना इकलाही सदा आत्माके विषेंरमण करता है, उस पुरुषनेही ज्ञानका तथा योगका फल पाया है॥१॥

न कदाचिज्जगत्यस्मिंस्तत्त्वज्ञो हन्त खिद्यति।  

यत एकेन तेनेदं पूर्णं ब्रह्माण्डमण्डलम्॥२॥

 अन्वयः—हन्त ! तत्त्वज्ञः कदाचित् अस्मिन् जगति न खिद्यति यतः एकेन इदं ब्रह्माण्डमण्डलम् पूर्णम्॥२॥

 हे शिष्य ! इस संसारके विषेंआत्मतत्वज्ञानी कदापि खेदको नहीं प्राप्त होता है, क्योंकि तिस इकलेसेंही यह ब्रह्माण्डमंडल पूर्ण



है, सो दूसरेके न होनेसे खेद किस प्रकार हो सकता है सोई श्रुतिमेंभी कहा है “द्वितीयाद्वै भयं भवति"॥२॥

न जातु विषयाः केऽपि स्वारामं हर्षयन्त्यमी।  

सल्लकीपल्लवप्रीतमिवेभं निम्बपल्लवाः॥३॥

 अन्वयः—सल्लकीपल्लवप्रीतम् इमं निम्वपल्लवाः इव अमी के अपि विषयाः स्वारामं जातु न हर्षयन्ति॥३॥

 जो निरंतर आत्माके विषेंरमता है, वह आत्माराम कहता है, तिस आत्माराम पुरुषको जगत्के कोई विषय क्या प्रसन्न कर सकते हैं. जिस प्रकार एक महामदोन्मत्त हस्ती वनमें हजार हस्तियोंके झुडमें विहार करता है और परम मधुरस्वादवाली सल्लकीनामक लताके कोमल पत्तोंका प्रेमपूर्वक भक्षण करता है, और कडुवे नीमके पत्तोंसे प्रसन्न नहीं होता है, तिसी प्रकार ज्ञानीभी परम मधुर आ-



त्माका स्वाद लेता है और विषयोंके सुखोंको परम कडुआ जानकर त्याग देता है अर्थात् उनकी ओर दृष्टिभी नहीं देता है॥३॥

यस्तु भोगेषु भुक्तेषु न भवत्यधिवासिता।  

अभुक्तेषु निराकांक्षी तादृशो भवदुर्लभः॥४॥

 अन्वयः—यः तु भुक्तेषु अधिवासिता न भवति, (तथा) अभुक्तेषु निराकांक्षी (भवति) तादृशः(पुरुषः) भवदुर्लभः॥४॥

 जिसकी भोगे हुए विषयोंमें आसक्ति नहीं होती है, और नहीं भोगे हुए विषयोंमें अभिलाषानहीं होती है, ऐसा पुरुष संसारमें दुर्लभ है अर्थात् करोडोंमें एक आदमी होता है॥४॥

बुभुक्षुरिह संसारे मुमुक्षुरपि दृश्यते।  

भोगमोक्षनिराकांक्षीविरलो हिमहाशयः॥

 अन्वयः—इह संसारे बुभुक्षुः मुमुक्षुः अपि दृश्यते हि भोगमोक्षनिराकांक्षी महाशयः विरलः॥५॥

 इस संसार में विषयभोगकी अभिलाषा कर-



वालेभी बहुत देखनेमें आते हैं और मोक्षकी इच्छा करनेवालेभी बहुत देखनेमें आते हैं परंतु विषयभोग और मोक्ष दोनोंकी इच्छा न करनेवाला तथा पूर्णब्रह्मके विषें अंतःकरण लगानेवाला विरलाही होता है, सोई श्रीकृष्ण भगवान्ने भगवद्गीताके विषेंकहा है कि ''यततामपि सिद्धानां कश्चिन्मां वेत्ति तत्वतः"॥५॥

धर्मार्थकाममोक्षेषुजीविते मरणे तथा।  

कस्याप्युदारचित्तस्यहेयोपादेयता न हि॥

 अन्वयः—धमार्थकाममोक्षषुजीविते तथा मरणे कस्य अपि उदारचित्तस्य हि हेयोपादेयता न॥६॥

 धर्म, अर्थ, काम और मोक्ष ये चार परमफल हैं, इनके विषेंसंपूर्ण प्राणियोंका अंतःकरण बंधा है तथा संपूर्ण प्राणियोंको जन्ममरणका भय रहता है, परंतु ज्ञानी पुरुषका मन धर्मादिके विषें नहीं बंधता है और जो ज्ञानी



तिन धर्मादिकको सुखरूप जानकर ग्रहण नहीं करता है और दुःखरूप जानकर त्यागता नहीं है, तथा जीवनमरणसे अपनी कुछ वृद्धि और हानि नहीं समझता है ऐसा ज्ञानी कोई विरलाही होता है॥६॥

वाञ्छा न विश्वविलये न द्वेषस्तस्य च स्थितौ।  

यथा जीविकया तस्माद्धन्य आस्ते यथासुखम्॥७॥

 अन्वयः—(यस्य) विश्वविलये वाञ्छा न, तस्य स्थितौच द्वेषःन (अस्ति) तस्मात् धन्यः (सः) यथाजीविकयायथासुखम् आस्ते॥७॥

 जो ज्ञानी है, उसको इस विश्वके नाशकी इच्छा नहीं होती है तथा तिस विश्वकी स्थितिसे द्वेषनहीं होता है, क्योंकि वह ज्ञानी तो जानता है कि, सदा सर्वत्र एक ब्रह्मही प्रकाश कर रहा है और प्रारब्धकर्मानुसार देहको धारण करता है तथा सदा सुखरूप रहता है ऐसा ज्ञानी पुरुष धन्य है॥७॥



कृतार्थोऽनेन ज्ञानेनेत्येवं गलितधीः कृती।  

पश्यन् शृण्वन् स्पृशन् जिघ्रन्नश्नन्नास्ते यथासुखम्॥८॥

 अन्वयः—अनेन ज्ञानेन (अहम्) कृतार्थः इति एवम् गलितधीः कृती पश्यन् शृण्वन् स्पृशन् जिघ्रन् अश्नन् यथासुखम् आस्ते॥८॥

 इस "तत्वमसि'' आदि महावाक्यके ज्ञानसे मैं कृतार्थ होगया हूं ऐसा निश्चय होनेसे देहादिक विषें जिसकी आत्मवुद्धि नष्ट हो गई है, ऐसा ज्ञानी देखता हुआ, श्रवण करता हुआ, स्पर्श करता हुआ, सूंघता हुआ तथा भक्षण करता हुआभी सुखपूर्वकही स्थित होता है अर्थात् मैं ज्ञानसे कृतार्थ होगया ऐसी बुद्धिके कारण, ब्राह्य इंद्रियोंका व्यापार होनेपरभी मूर्खकी समान ज्ञानीको खेद नहीं होता है॥८॥

शून्या दृष्टिर्वृथा चेष्टा विकलानीन्द्रियाणि च।



न स्पृहा न विरक्तिर्वा क्षीणसंसारसागरे॥९॥

 अन्वयः—क्षीणसंसारसागरे(पुरुषे) दृष्टिः शून्या, चेष्टा वृथा, इन्द्रियाणि च विकलानि, स्पृहा न वा विराक्तिःन॥९॥

 जिस ज्ञानीका संसारसागर क्षीण हो जाता है उसको विषयभोगकी इच्छा नहीं होती है और विषयोंसे विरक्तिभी नहीं होती है क्योंकि ज्ञानीकी दृष्टि कहिये मनका व्यापार शून्य कहिये संकल्पविकल्परहित होता है और चेष्टा कहिये शरीरका व्यापार वृथा कहिये फलकी इच्छासे रहित होता है तथा नेत्र आदि इंद्रियें विकल कहिये समीपमें आये हुएभी विषयोंको यथार्थ रूपसे न जाननेवाली होती हैं सोई भगवद्गीताके विषेंकहाभी है कि " यस्मिन् जाग्रति भूतानि सोनिशा पश्यतो मुनेः "॥९॥

न जागर्ति न निद्राति नोन्मीलतिन मीलति।



अहो परदशा कापि वर्त्तते मुक्तचेतसः॥१०॥

 अन्वयः—न जागर्ति न निद्राति न उन्मीलति न मीलति अहोमुक्तचेतसः का अपि परदशा वर्त्तते॥१०॥

 न जागता है, न शयन करता है, न नेत्रोंके पलकोंको खोलता है, न मीचता है अर्थात् संपूर्ण विषयोंको ब्रह्मरूप देखता है, इस कारण आश्चर्य है कि, मुक्त है चित्त जिसका ऐसे ज्ञानकी कोई परम उत्कृष्ट दशा है॥१०॥

सर्वत्र दृश्यते स्वस्थः सर्वत्र विमलाशयः।  

समस्तवासनामुक्तो मुक्तः सर्वत्र राजते॥११॥

 अन्वयः—मुक्तः सर्वत्र स्वस्थः सर्वत्र विमलाशयः (च) दृश्यते; (तथा) समस्तवासनामुक्तः (सन्) सर्वत्र राजते॥११॥

 जीवन्मुक्त ज्ञानी पुरुष सुख दुःखादि सर्वत्र स्वस्थ चित्त रहनेवाला और शत्रु मित्र आदि सबके विषेंनिर्मल अंतःकरणवाला (समदर्शी)



दीखता है और संपूर्ण वासनाओंसे रहित होकर सब अवस्थाओंके विषेंआत्मस्वरूपके विषेंविराजमान होता है॥११॥

पश्यन् शृण्वन् स्पृशन् जिघ्रन्नश्नन्गृह्णन्वदन्व्रजन्।  

ईहितानीहितैर्मुक्तो मुक्त एव महाशयः॥१२॥

 अन्वयः—पश्यन् शृण्वन् स्पृशन्जिघ्रन् अश्नन्गृह्णन् वदन् व्रजन् (अपि) ईहितानीहितैः मुक्तः महाशयः मुक्तः एव॥१२॥

 देखता हुआ, सुनता हुआ, स्पर्श करता हुआ, सूंघता हुआ, ग्रहण करता हुआ, भोजन करता हुआ, कथन करता हुआ तथा गमन करता हुआभी इच्छा और द्वेषसे रहित ब्रह्मके विषेंचित्त लगानेवाला मुक्तही है॥१२॥

न निंदति न च स्तौति न हृष्यति न कुप्यति।  

न ददाति न गृह्णाति मुक्तः सर्वत्र नीरसः॥१३॥



 अन्वयः—मुक्तः न निन्दति, न स्तौति, न हृष्यति, न कुप्यतिन ददाति, न च गृह्णाति, (किन्तु) सर्वत्र नीरसः (भवति)॥१३॥

 जो जीवन्मुक्त ज्ञानी है वह किसी वस्तुकी न निंदा करता है न प्रशंसा करता है सुखसे प्रसन्न और दुःखसे कोपयुक्त नहीं होता है तथा किसीको न कुछ देता है, न कुछ ग्रहण करता है.क्योंकि वह जीवन्मुक्त ज्ञानी पुरुष सर्वत्र प्रीतिरहित होता है॥१३॥

सानुरागां स्त्रियं दृष्ट्वा मृत्युं वा समुपस्थितम्।  

अविह्वलमनाः स्वस्थो मुक्त एव महाशयः॥१४॥

 अन्वयः—सानुरागाम् स्त्रियम् वा समुपस्थितम् मृत्युम्अविह्वलमनाः स्वस्थः महाशयः मुक्तः एव॥१४॥

 परम प्रेम करनेवाली नवयौवना स्त्रीको देखकर अथवा समीपमें आये महाविकरालमूर्ति मृत्युको देखकर जिसका मन चलायमान नहीं होता है और धैर्ययुक्त रहता है वह आत्मस्वरूपके विषें स्थित ज्ञानी मुक्तही है॥१४॥



सुखे दुःखे नरे नार्यांसम्पत्सु च विपत्सुच।  

विशेषोनैव धीरस्य सर्वत्र समदर्शिनः॥१५॥

 अन्वयः—सुखे, दुःखे, नरे, नार्य्याम्,सम्पत्सुच विपत्सु धीरस्य सर्वत्र समदर्शिनः विशेषः न एव॥१५॥

 संपूर्ण वस्तुओंके विषेंएक आत्मदृष्टि करवाले जिस धीर पुरुषका मन सुखके विषेंऔर स्त्रीविलासके विषेंतथा संपत्तिके विषेंप्रसन्न नहीं होता है और महादुःख विपत्तिके विषेंकंपायमान नहीं होता है वहीं मुक्त हैं॥१५॥

न हिंसा नैव कारुण्यं नौद्धत्यं न च दीनता।  

नाश्चर्यं नैव च क्षोभः क्षीणसंसरणे नरे॥१६॥

 अन्वयः—क्षीणसंसरणे नरे हिंसा न, कारुण्यम् न, औद्धत्यम् न दीनता च एव न आश्चर्यं नः क्षोभः च एव न॥१६॥

 जिस पुरुषका संसार क्षीण हो जाता है अर्थात् देहाभिमान दूर हो जाता है उसका



जन्ममुत्युरूप बंधन दूर हो जाता है, ऐसे ज्ञानीके मनमें हिंसा कहिये परद्रोह नहीं हो जाता दयालुता नहीं होती है, उद्धतता नहीं होती है, दीनता नहीं रहती है, आश्चर्य नहीं रहता है और क्षोभभी नहीं रहता है, क्योंकि ज्ञानीका एक ब्रह्माकार हो जाता है॥१६॥

न मुक्तो विषयद्वेष्टा न वा विषयलोलुपः।  

असंसक्तमना नित्यं प्राप्ताप्राप्तमुपाश्नुते॥१७॥

 अन्वयः—मुक्तः विषयद्वेष्टा न (भवति), वा विषयलोलुपः (च) न (भवति), (किन्तु) नित्यम् असंसक्तमनाः (सन्) प्राप्ताप्राप्तम् उपाश्नुते॥१७॥

 जीवन्मुक्त पुरुष विषयोंसे द्वेष (विषयोंका त्याग) नहीं करता है और विषयोंमें आसक्तभी नहीं होता है किंतु विषयासक्तिरहित है मन जिसका ऐसा होकर नित्य प्रारब्धके अनुसार प्राप्त और अप्राप्तको भोगता है॥१७॥



समाधानासमाधानहिताहितविकल्पनाः।  

शून्यचित्तो न जानाति कैवल्यमिव संस्थितः॥१८॥

 अन्वयः—शून्यचित्तः कैवल्यम् संस्थितः इव समाधानासमाधानहिताहितविकल्पनाः न जानाति॥१८॥

 शून्य है चित्त जिसका ऐसा जीवन्मुक्त ज्ञानी पुरुष विदेह कैवल्यदशाको प्राप्त हुएकी समान समाधान, असमाधान, हित और अहितकीकल्पनाको नहीं जानता है, क्योंकि उसका मन ब्रह्माकार हो जाता है॥१८॥

निर्ममो निरहंकारो न किञ्चिदिति निश्चितः।  

अंतर्गलितसर्वाशः कुर्वन्नपि करोति न॥१९॥

 अन्वयः—निर्ममः निरहङ्कारः किञ्चित् न इति निश्चितः अन्तर्गलितसर्वाशः कुर्वन् अपि न करोति॥१९॥

 जिसकी स्त्रीपुत्रदिके विषें ममता दूर हो गई है और जिसका देहाभिमान दूर हो गया है तथा ब्रह्मसे अन्य द्वितीय कोई वस्तु नहीं है ऐसा



जिसे निश्चय हो गया है और जिसकी भीतरकी आशा नष्ट हो गई है. ऐसा ज्ञानी पुरुष विषयभोग करता हुआभी नहीं करता है अर्थात् उसमें आसक्ति नहीं करता है॥१९॥

मनःप्रकाशसंमोहस्वप्नजाड्यविवर्जितः।  

दशां कामपि सम्प्राप्तो भवेद्गलितमानसः॥२०॥

 अन्वयः—मनःप्रकाशसंमोहस्वप्नजाड्यविवर्जितः। गलितमानसः काम अपि दशाम् सम्प्राप्तः भवेत्॥२०॥

 जिसके मनके विषेंमोह नहीं है ऐसा जो ज्ञानी पुरुष है उसके मनका प्रकाश तथा अज्ञानरूपी जडत्व निवृत्त हो जाता है तिस ज्ञानीकी कोई अनिर्वचनीय दशा होती है अर्थात् उस ज्ञानीकी दशा किसीके जाननेमें नहीं आती है॥२०॥

**इति श्रीमदष्टावक्रमुनिविरचितायां ब्रह्मविद्यायां  
भाषाटीकिया सहितं तत्त्वज्ञस्वरूप-  
विंशतिकं नाम सप्तदशं प्रकरणं  
समाप्तम् ॥ १७ ॥  
\_\_\_\_\_\_\_\_\_\_\_\_\_**



**अथाष्टादशंप्रकरणम् १८.**

यस्य बोधोदये तावत्स्वप्नवद्भवति भ्रमः।  

तस्मै सुखैकरूपायनमःशान्तायतेजसे॥१॥

 अन्वयः— यस्य बोधोदयेभ्रमः स्वप्नवत् भवति;तावत्तस्मैसुखैकरूपाय शांताय तेजसे नमः॥१॥

 इस प्रकरणमें शांतिकी प्रधानता वर्णन करते हुए प्रथम शांतिका वर्णन करते हैं तहांभी प्रथम शांत आत्माको नमस्कार करते हैं जिस आत्माका ज्ञान होतेही यह प्रत्यक्ष संसार स्वप्नकी समान मिथ्या भासने लगता है, प्रथम तिस सुखरूप प्रकाशमान शांतसंकल्पस्वरूप आत्माके अर्थ नमस्कार है॥१॥

अर्जयित्वाऽखिलानर्थान् भोगानाप्नोति पुष्कलान्।  

नहि सर्वपरित्यागमन्तरेण सुखी भवेत्॥२॥

 अन्वयः—अखिलान् अर्थात् अर्जयित्वा पुष्कलान् भोगान्, आप्नोति, सर्वपरित्यागमन्तरेण सुखी नहि भवेत्॥२॥



 यहां शांतसंकल्पस्वरूपकोही सुखरूप कहा तिस कारण शंका होती हैं कि, धनी पुरुषभी तो सुखी होता है फिर शांतसंकल्पकोही सुखरूप किस प्रकार कहा ? तिसका समाधान करते हैं कि पुरुष धन, धान्य, स्त्री और पुत्र आदि अनेक पदार्थोंको प्राप्त करके अनेक प्रकारकें भोगोंकोही भोगता है, सुखरूप नहीं होता है, क्योंकि उन भोगोंके नष्ट होनेपर फिर दुःख प्राप्त होता है, इस कारण संपूर्ण संकल्पविकल्पोंका त्याग किये विना सुखरूप कदापि नहीं हो सकता॥२॥

कर्त्तव्यदुःखमार्त्तण्डज्वालादग्धान्तरात्मनः।  

कुतः प्रशमपीयूषधारासारमृते सुखम्॥३॥

 अन्वयः—कर्त्तव्यदुःखमार्त्तण्डज्वालादग्धान्तरात्मनः प्रशमपीयूषधारासारम् ऋतेसुखं कुतः ?॥३॥

 मिथ्यारूप जो संकल्प विकल्प हैं उनको तुच्छ जाननाही संकल्पविकल्पका त्याग है,



जैसे वंध्यापुत्रको मिथ्यारूप जान लेनाही त्याग है क्योंकि मिथ्यारूप वस्तुका अन्य किसी प्रकारका त्याग नहीं हो सकता, यह विषय अन्य रीतिसे दिखाते हैं नाना प्रकारके जो कर्म उन कर्मोंसे उत्पन्न होनेवाले जो दुःख वही हुआ सूर्यकी किरणोंका अत्यंत तीक्ष्ण ताप तिससे दग्ध हुआ अंतःकरण जिसका ऐसे पुरुषको संकल्प विकल्पकी शांतिरूप अमृतधाराकी वृष्टिकेविना सुख कहांसे हो सकता है॥३॥

भवोऽयं भावनामात्रो न किञ्चित्परमार्थतः।  

नास्त्यभावः स्वभावानां भावाभावविभाविनाम्॥४॥

 अन्वयः—अयम् भवः भावनामात्रः परमार्थतः किञ्चित् न (अस्ति) भावाभावविभाविनाम् स्वभावानाम् अभावः न अस्ति॥४॥

 संसाररूपी विषको दूर करनेवाला होनेके कारण संकल्पविकल्पके शान्तिरूपकोअमृत-



रूप करके वर्णन करते हैं कि यह संसार संकल्पमात्र है वास्तवदृष्टिसे एक आत्माके सिवाय दूसरा कुछ नहीं है, यहां वादी शंका करता है कि भावरूप जो दृश्यमान जगत् है सो नष्ट होनेके अनंतर अभावरूप शून्य हो जाता है, इस प्रकार तौशून्यवादीका मत सिद्ध होता है इसके उत्तरमें श्रीगुरु अष्टावक्रजी कहते हैं कि संकल्पमात्र जगत्केनाश होनेके अनंतर सत्यस्वभावआत्मा अखंडरूपसे विराजमान रहता है इस कारण संसारका नाश होनेके अनंतर शून्य नहीं रहता है, किंतु उस समय निर्विकल्प कैवलानंदरूप मुक्त आत्मा रहता है॥४॥

न दूरं न च संकोचाल्लब्धमेवात्मनः पदम्।  

निर्विकल्पं निरायासं निर्विकारं निरंजनम्॥५॥

 अन्वयः—निर्विकल्पम् निरायासम् निर्विकारम्, निरञ्जनम् आत्मनः पदम् न दूरम् न च संकोचात् (किन्तु) लब्धम् एव (अस्ति)॥५॥



 वादी प्रश्न करता है कि, संकल्पविकल्पकी निवृत्ति होतेही आत्माको अमृतत्वकी प्राप्ति किस प्रकार हो जाती है ? तहां कहते हैं कि आत्मस्वरूप दूर नहीं है किंतु सदा प्राप्त है, और परिपूर्ण है, सदा संकल्पविकल्परहित है, निरायास कहिये श्रमके विनाही प्राप्त है, विकार जो जन्म और मृत्यु तिनसे रहित है और निरंजन कहिये माया (अविद्या) रूप उपाधिरहित है, जिस प्रकार कंठमें धारण की हुई मणि भूलसे दूसरे स्थानमें ढूंढनेसे नहीं मिलती है और विस्मृतिके दूर होतेही कंठमें प्रतीत हो जाती है, तिसी प्रकार अज्ञानसे आत्मा दूर प्रतीत होता है परंतु ज्ञान होनेपर प्राप्तही है॥५॥

व्यामोहमात्रंविरतौ स्वरूपादानमात्रतः।  

वीतशोका विराजन्ते निरावरणदृष्टयः॥६॥

 अन्वयः—निरावरणदृष्टयः व्यामोहमात्रविरतौस्वरूपादानमात्रतः वीतशोकाः (संतः) विराजन्ते॥६॥

![](include/loader.gif) **Please Wait....**

**End Of Book**

\]
