+++
TITLE = "जीवनवृत्तान्तः"
AUTHOR = "गङ्गाधरशास्त्री"
"PUBLISH YEAR" = "1939"
DOMAIN = "आधुनिकसाहित्यम्"
SUB-DOMAIN = "आधुनिकसाहित्यम्"
PAGES = "40"
LANGUAGE = "संस्कृतम्"
EDITOR = "रघुनन्दनशर्मा"
PRINTER = "मेडिकल्होल्-यन्त्रः"
"SERIAL NO." = "Ebharati-6177"
url = "https://www.ebharatisampat.in/readbook3.php?bookid=NDk2MDQ0OTg3ODY5Mjk1&pageno=MjI0MjQyNjk5NTk="
title = "जीवनवृत्तान्तः"

+++
[[जीवनवृत्तान्तः	Source: [EB](https://www.ebharatisampat.in/readbook3.php?bookid=NDk2MDQ0OTg3ODY5Mjk1&pageno=MjI0MjQyNjk5NTk=)]]

\[













[TABLE]

.

[TABLE]

.

**श्रीः**  
**श्रीविश्वेश्वरो विजयते।**

**श्री ६ बालशास्त्रिजीवनवृत्तान्तः**।

![](../books_images/U-IMG-1699332902Untitled325.png)

**अस्ति स्वस्तटिनीसमीपवसतिः सङ्केतभूः श्रेयसां  
काशी नाम पुरी श्रुतिस्तुतगुणाविश्वेश्वराधिष्ठिता।  
दुष्प्रापं विजितेन्द्रियैरपि पदं तद् ब्रह्मणः शम्भुना  
यस्यामेव सदा विनश्वरतनूमूल्येन [विक्रीयते](# "अनेन प्रदर्शितमूल्येतरप्रतिबन्धकराहित्यं व्यज्यते")॥१॥**

**आसीन्निःसीमधीमज्जनविनुतयशा वेदविद्यानदीप्णः  
श्रीमद्गोविन्दशर्मा शिवपदनिरतो दाक्षिणात्योऽच विप्रः।  
[तिष्य](# "कलिः ")प्लुष्टार्यधर्मोद्धरणकृतमतिं कल्पसूत्रप्रणायं  
सत्याषाढंमुनीन्द्रं भुवि सकलबुधा मेनिरे भूसुरं यम्॥२॥**

  असौविधिवदधीतनिजवेदो व्रतस्नातः प्रसादोपाध्यायमध्यापयन्नन्तेवासिनोऽङ्गीकृत्य गार्हस्थ्यं धिन्वन् देवर्षिपितृगणान् पितॄणामानृण्यमाको बहुषुनिजाहितेषु गर्भेष्वपूर्णेषु विशीर्णेषु दूयमानमानसो विचार्य [कीना](# "यमः ")शबलनाशनं गरलाशनं सरभसं शरभरूपमुपास्य भगवन्तं शङ्करं समवाप तनयमेकमेव॥

**जन्मोत्सवे ऽस्य मुदितः कृतजातकर्मा  
श्रीविश्वनाथ इति नाम विधाय तस्य ।  
चूडाविधिं च विरचय्य समीहमानो  
मौञ्जीविधिं विधिसमीपमवाप दैवात्॥३॥**

 
तदनुयथार्वाचर्वत्त्पोमुष्यौध्वेदेहिकींक्रियानसादचिराद्वासादितसकललिपिप्रवीणभावे मनीषाविशेषपरितोपितेन गुरुणा पञ्चमएव वत्सरे विधिवदुपनिन्ये । ततः प्रभृत्येव चाध्याप्यतायं याजुषीं शाखामवेदाधि गमोचितेषु दिवसेषु वेदाङ्गानि च॥

**गुरुवरमुखनिर्यद्वेदवागेकवार-  
ग्रहणजनितदार्ढ्याशेषशाखो ऽश्रमेण।  
कृतगुरुवरिवस्यो ऽशेषवेदाङ्गपारं  
परिचितमिवपूर्वंतूर्णमापैष धीमान्॥४॥**

  अनन्तरं च श्रौतस्मार्तकर्मकाण्डपाण्डित्यमण्डितधिषणो धिषणोषमः सप्तमएव वत्सरे ऽमत्सरेण चेतसा नानाविधदिगन्तरागतपरःसहस्रविद्वद्वरपरीक्षणविचक्षणं प्रतिपक्षत्तोणिपतिशिक्षणदत्तकौक्षेयकं चित्रकूटगिरिमधिवसन्तं श्रीविनायकरावनृपपुङ्गवं वार्षिक्यां परीक्षायामवलोक्य वितरति स्म तत्राभूतपूर्वांपरीक्षामसौमध्यमलोकचतुराननः॥

**[यद्द्वा](# "यस्य परीक्षाकाले द्वादशाऽयपाठा भवन्ति स द्वादशान्यिकः")दशान्यिकतया ऽपि न पारयन्ति  
शस्त्रं बुधा निगदितुं किल बालखिल्यम् ।  
[ऐका](# "यस्येकोऽपपाठोभवति स ऐकान्यिकः ")न्यिकोऽपि न बभूव यतोऽच तेन  
[प्रापापदान](# "अपदानं कर्मवृत्तम्")मिहबालसरस्वतीति॥५॥**

**पदक्रमजटाघनाद्यखिलवेदचर्चार्चितः  
सदर्पबुधमण्डलीवचनखण्डने पण्डितः ।  
ततः प्रभृति सो ऽभवत्सकलभूतलख्यातिमान्  
नृपार्चितपदद्वयः सकलवैदिकेष्वद्वयः॥६॥**

**मानसं मदमशेषवैदिका यज्जहुः पटति तत्र सुस्वरम् ।  
मानसंमदमवाप भूषते राङ्कवांशुकधनोन्नतं स तत् ॥७॥**

**अनवमोनवमे किल हायने ऽखिलपदक्रमपाठविशारदः।  
मनसि कस्य न विस्मयमार्पयज्जनयति स्म ततो गुरुसंमदम् ॥८॥**

**  **ततः परं प्रशस्यमानो निरुपमानस्तत्रत्याशेषधनिकजनोपदीकृतबहुधनो गुणातिरेकरक्तराजपुङ्गवरचितपरिपुष्टवृत्तिको ब्रह्मावर्तक्षेत्रं प्रयाय तत्रत्यसम्राट्चरमहाराजबहुमानितो गालवक्षेत्रमुपेत्य द्वादशदर्शनीपारीणामखिलभूतलभूषणं श्रीकुप्पाशास्त्रिणां परितोष्य निजमनीषया तदादिष्टगालवक्षेत्रभूपकल्पितवार्षिकविपुलवृत्तिको विनयावनतपूर्वकायो ऽवाप्यानुमतिं दाक्षिणात्यपरिवृढस्य समासादा काशिकां यतते स्म श्राव्याणि काव्यानि सपरिकराणि च दर्शनानि करतलामलकीकर्तुं स भारतीपुरुषावतारः॥

**[अनेकविबु](# "देवैः पण्डितेश्च")धार्चितो[गुरु](# "बृहस्पतेरध्यापकस्य च")विशालवाग्भूषितः  
[सुखा](# "सुखस्य जनकतया उत्तमाकाशाधारतया च ")स्पदतया श्रुतो भृशविराजदुच्चैः[श्रवाः](# " अश्वविशेषो महती कीर्तिश्च ")।  
चिबिष्टपसमोप्यभून्न स सुधीः [सुरा](# "देवानां मद्यानां च")णां प्रियो  
न चापि [शतमन्यु](# "शतमन्युरिन्द्रः शतं कोपाश्व ")मानिति मनो भृशं विस्मितम् ॥९॥**

**[मोचा](# "  कदली")चूतसुधामदैकदमनं स्वाभाविकं यद्वचः  
प्रागल्भ्यप्रतिभानुभावभरितं चेतश्चमत्कारदम् ।  
उद्यत्पार्वणपृणेशीतकिरणन्यक्कारिकीर्त्याश्रयो  
नूनं रीतिमलौकिकीमनुसरन् कोप्येष देवोत्तमः ॥१०॥**

   अथासावल्पेन कालेन सम्पादितप्रौढव्युत्पत्तिको व्रजन् द्वित्रान् वत्सरांश्चित्रकूटगिरिं नन्दनारामविहाररसिके तत्र राजरत्ने तर्ककार्कश्यं सम्पिपादयिषुः समालोच्य निजधीविभवानुरूपमभिरूपद्विजोत्तमचक्रवर्तिनं श्रीकुप्पाशास्त्रिणं निजदेशिकं सम्प्राप्य गालवक्षेत्रं प्राकाशयत् पुरस्कृत्य प्रश्रयममुं प्रति निजाशयमभिदधे च सादरभमुना॥

**त्वं [बाल](# "बाल एव विप्रश्रेष्ठतां बालचन्द्रतां च")द्विजराजतां किल वहन् चित्रं न [दोषाकरः](# "दूषणाययश्चन्द्रश्च ")  
सम्पूज्योसि [महेश्वरेण](# "महाराजेन शिवेन च")शिरसा [सन्मार्गनित्या](# "सन्जनमार्गं नक्षत्रमार्गं च")श्रितः।**

**कस्त्वां पाठयितुं किमच बहुना वकुं त्वया च क्षमो  
भाग्यैर्मेऽद्य निमित्ततां विरचयन् सानुग्रहो मय्यसि ॥११॥**

**नानातर्कवितर्ककर्कशतरा नैसर्गिकी ते मतिः  
स्वल्पैरेव दिनेः पुरातनबुधान्नूनं स्वयं जेष्यति ।  
तस्माद्वैदिकमार्गरक्षणकृते मत्वा ऽवतारं निजं  
मीमांसासु गुरुकुरु त्वमधुना मामित्यहं प्रार्थये ॥१२॥**

**कण्ठे यस्य लुठन्ति वैदिकगिरः साङ्गाःकिमुत्कण्ठिताः  
कुण्ठीभावमुपैति यस्य पुरतो [जीवो](# "बृहस्पतिः ")ऽपि युक्त्युक्तिषु ।  
मीमांसास्ववशिष्यते किमपरं यत्तेन लभ्यं नवं  
मन्ये मान्यममुं विभाव्य वचनं तस्यैष धन्येऽतनोत् ॥१३॥**

**किं मां वञ्चयसि स्वयं [शतधृते](# "ब्रह्मन्") त्वं जीवकोट्याश्रितं  
श्रीमद्बालसरस्वतीमिषममुं धृत्वा ऽवतारं नवम् ।  
नाहं पाठयितुं क्षमो ऽस्मि कथमप्येनं किमेवं विधिं  
वक्तुं भूतलमत्यजद्गुरुरसौ तस्योक्तिभिर्विम्मितः॥१४॥**

  अथैष वैशेषिकाशेषविषयविशेषज्ञतामभिलप्यन् निशम्य न चिरादागमिष्यन्तं पुण्यग्रामप्रतिष्ठितसाम्प्रतिकसम्राट्समुत्तेजित- संस्कृतसरस्वतीसदनसमस्तप्रशस्तदर्शनपारतारितपरःसहस्रशिष्यं तं श्रीमोरशास्त्रिणं गालवक्षेत्रप्राड्विवाकपरिवृढ- पदमलङ्करिप्यन्तमाजानजनितविपश्चिज्जनसमागमकुतूहलोविधाय वसतिं तत्रैव समागते ऽमुष्मिन [सूर्येकसूर्ये](# "सूरिषु पण्डितेष्वेकोऽद्वितीयः मूर्यस्तस्मिन् ") सादरं परिसमाप्य तत एव द्वादशलक्षणीशेषं तनयनिर्विशेषमुपलालितो ऽमुना गुणैर्धुनानो विप्रतिपन्नान् प्रसन्नान् विरचयन् पौरजनानुपसन्नान् सम्भावयन् समुचितोपचारेणासन्नषोडशानि जन्मतो हायनानि तत्रैवानुभवन् वाग्मिनां धुर्ये हर्येकतानचेतसि तस्मिन्नाचार्यवर्ये [पर्येषण](# "इच्छया")येव दिव्यसुखानां समारूढेपरं पदं नितान्तदूनो ऽनूनो ऽपि निखिलवसुमतीवास्तव्यविबुधेभ्यो ऽसौतत्रत्यनिखिलविबु[धेभ्यो](# " इभ्या धनिनः ")पयाचितावासो निवासो निखिलविद्यानां निरीक्ष्य तत्रैव समागतं पाणिनीयतन्त्रोज्जीवनायेव पुनरवतीर्ण भगवन्तं पतञ्जलिं[विवादधीर](# "विवादबुद्धौरसिकता स्पृहा")[सिकता समेतधीरसिक](# "धीराः पण्डिता एव सिकता वालुका असारत्यादिति भावः")ताचतुर्दिशप्रक्षेपणप्रचण्डवातं निखिलगुणरत्नरत्नाकरं निशाकरं सहृदयकुमुदवनानां नानाविधप्राज्ञसम्भृतशोभासु गालवपुराधीश्वरसभासु सर्वदैव जयिनं नितान्तदयिनं कृत्स्नभारतभूतलप्रसिद्धमहिमानं श्रीराजारामशास्त्रिणं स्पृहयत्रमुष्य परिचर्यायै सविनयमुपसद्यसद्यएव निगद्यनिजाशयं निश्चितमना मनागपि वसतिं तत्र नगरे विहातुं समनुज्ञाप्य कानि चिदेव दिनानि तत्रत्यपार्थिवानुरोधेन निवस्तुकामं गुरुवरश्रीराजारामशास्त्रिणंसत्वरं समवाप काशिकाम्॥

**येषां द्वादशदर्शनीनिपुणता लोकेषु विख्याप्यते**  
**यद्वाग्वज्रविशीर्णवादिगिरिभिः प्राप्ता दिगन्ता द्रुतम् ।**  
**सम्राडादिकदुर्विधावधिजनैर्नोल्लङ्घितं यद्वचो**  
**यच्छाचैरधुना ऽपि सर्वविषये विद्याः प्रतिष्ठापिताः॥१५॥**

**प्रकटनिजविहारैः काशिकां पूतमार्गां**  
**रचयितुमिव काशीनाथमचावतीर्णम् ।**  
**तदवधि गुरुकाशीनाथशास्त्र्याख्यमेनं**  
**स भृशमुपसिषेवे नाप यावद्गुरुः सः॥१६॥**

**वर्षीयांसमुपाश्रिता ऽद्य खलु मां विद्याभिधा वल्लरी**  
**[नोपघ्नं](# "उपघ्न आश्रयः") लभते नवं यदि ततो भङ्गं द्रुतं यास्यति ।**  
**स्यादेषा सफला कथं न्विति चिरं सञ्चिन्तयंश्चेतसा**  
**पाचं प्राप्य तमुत्तमं स मुमुदे निश्चिन्ततामाप च ॥१७॥**

**आहूतः कर्तुमार्यैःसपदि कुषिधवोद्वाहशङ्कासमाधिं  
प्रोद्दामाशेषवादिद्वरदविदलनाकुण्ठकण्ठीरवेन्द्रः।  
सम्प्राप्रोथ स्वगेहं विपुलबहुमतिं प्राप्य भूपात्सपर्यां  
श्रीराजारामशास्त्री विनयनतगुरुस्तेन सामोदमूचे ॥१८॥**

**[शिष्याभ्रान्तिकपूर्ण](# "शिष्येष्वभान्तिकं भ्रमरहितं पूर्णाः शिष्या एवाभ्राणि मेघास्तदन्तिके पूर्णाश्च।") दर्शनरसैः [कीर्ति](# " यशः पङ्कं च ।")महीव्यापिनों  
कुर्वन्तं नयसागरं [प्रतिपदारूढो](# " प्रतिपत्तियावारूढः प्रतिपदमारूढः प्रवृद्धश्च ")ऽनिशं जृम्भयन् ।  
यः स्वीयां [द्विज](# "विप्रश्रेष्ठतां चन्द्रतां च ")राजतां प्रकटयेत् पुष्णान् समस्ताः[कला](# "षोडशभागान् चतुःषष्ठिकलाश्च ।")  
नव्यो बालशशी स सम्प्रति [भवत्सूर्याश्र](# " रवेः सूरेः पण्डितस्य च।")याद्वर्धताम्॥१९॥**

**इत्थं गिरं गुरुवरात्स निशम्य धीर-  
स्तं पाणिनीयनयसागरकर्णधारः।  
पारीणमारचयति स्म [पदे](# " व्याक्ती ।")ऽचिरेण  
तुष्टः प्रकृष्टतमया किल तस्य बुद्ध्या ॥२०॥**

**तर्कव्याकृतिसाहितीसुहितवाग्वेदान्तशान्ताशयो  
मीमांसास्वतिमांसलः कपिलगीर्व्युत्पादने कोविदः।  
स्वल्पैरेव दिनेःपुराणनिपुणस्तन्त्रस्वतन्त्रः सुधी-  
र्योगे गीतमतिः स तेन विदधे भूपण्डिताखण्डलः॥२१॥**

**मोचा नीचतरा सिता विहसिता धिक्कारयोग्या सुधा  
माकन्दो ऽपि च निन्दनीयविभवो द्राक्षा न वीक्षोचिता ।  
वर्षारम्भविजृम्भमाणसलिलाऽमर्त्यापगासोदरे  
वाग्गुम्फे ऽस्य समस्तशास्त्रविषयान् सम्यक् परिष्कुर्वति ॥२२॥**

**काशीस्थराजवरनिर्मितपाठशाला-  
मुख्याधिकार्यथ समादरमानपूर्वम् ।  
व्युत्पादनाय विनियोजयति स्म साङ्ख्ये  
हूणाग्रणीः प्रभुवरग्रिफिथाभिधानः॥२३**॥

  अथासौ पञ्चविंशतितमएव हायने समवाप्यादेशं प्रभुवरस्य पञ्चविंशकव्युत्पादनकृतोत्साहः सोपपत्तिकानि सर्वाण्येव शास्त्राणि सङ्क्रमयति स्म शिष्यशुक्तिकाहृदयेषु सुकृतिजनोपभोगयोग्यानि सलिलानीव स्वातीघनाघनो वसुमतीवाचस्पतिः॥

**सा व्युत्पादनचातुरी निरुपमा सा कल्पनाकल्पता  
ग्रन्थग्रन्थिविभेदियुक्तिकथने सा भास्वरा च त्वरा ।  
नानादेशसमेतशिष्यनिवहे ऽकम्पा ऽनुकम्पा च सा  
प्रारम्भन्त तदाद्यहम्प्रथमिकां शिष्योघजीवातवे ॥२४**॥

**वादे सादरपूजितान् बुधजनैर्जल्पेष्वनल्पक्रमान्  
शिष्यान् खण्डनपण्डितान् स विदधद् वैतण्डिकानां गिराम् ।  
आशीताचलसेतुभूतलभृतां कीर्तिं शशिस्पर्द्धिनी-  
मातेने चिरकालशोभिविभवां शास्त्रौघमध्यापयन् ॥२५॥**

**नूनं को ऽपि स वेदशास्त्रजलधिः शीलैकरत्नाकरो  
यच्छिष्याम्बुदवृन्दसङ्क्रमितवाक्तोयैर्महीं प्लावयन् ।  
विद्याकल्पलताः प्रतिक्षणभवत्प्रौढोक्तिभिः पुष्पिता-  
श्चक्रे राजसभासु भासुरफलाः सङ्ख्यावतां माननेः॥२६॥**

 अथ क्रमेण निर्वाहयन्निजं कार्यं प्रकाशनेन काशीविद्यासुधानिधिपत्रे परिभाषेन्दुशेखरप्रत्यभिज्ञादर्शनादिदुरूहग्रन्थवास्तवार्थानां मुद्राक्षरैः सापत्रपाणि तन्वन्नपार्थपाठनकदर्थितविद्यार्थिसार्थानि दुर्बादिहृदयानि प्रमोदमेदुराणि च सम्पादयन् दर्शनरसिकमानसानि समूलकाषं कषंश्च कलिकालप्रबलीभवद्बाल- विधवापुनर्विवाहवैधताप्रख्यापनदुराग्रहग्रहाविष्टान् मोहमयीनामकनगरवास्तव्यान् बोधलेशदुर्बिधानपि निबन्धकरणोद्यतान् दुराशयान् निर्माय दोषाभासनिरासनामकं स्वकीयगुरुवरप्रणीतविधवोद्वाहशङ्कासमाधिनामकनिबन्धरत्नतिलकं गाढयुक्तिपरिपूरितं चिरमन्वभवदसावखण्डपाण्डित्यसाम्राज्यम्॥

**भूम्यां नास्ति पुरं तदस्य सुयशो नो यत्र चन्द्रायते  
राजा साम्प्रतिको न को ऽपि स पदं मूर्ध्नाऽस्य यो नार्चति ।  
ईदृक् को ऽद्य बुधो न योस्य सशिरःकम्पं गुणान् श्लाघते  
का विद्वत्परिषच्चसा ऽस्य वचसा या चित्रतां नर्च्छति ॥२८॥**

**वृद्धानां समुपासने रघुपतिर्नीतौच वाचस्पतिः  
सद्धर्माचरणे च धर्मतनयःश्रीहर्ष एवोक्तिषु ।  
त्यागे कर्णविवर्णतावहगुणो लक्ष्म्यां कुबेराधिको  
नास्माभिः सदृशो ऽस्य को ऽपि विबुधो दृष्टः श्रुतो वा ऽधुना ॥२९॥**

**इत्यमेष परिपूतचरित्रो  
निर्वहन् भुवि निजागमकार्यम् ।  
अत्यवाहयत कालमनल्पं  
कल्पनानमितवादिसमाजः॥३०॥**

**शुश्राव तं तुहिनशैलतटान्तशोभि-  
मण्डीपुरीपरिवृढःसमितौकदा चित् ।  
साथीभिधो विजयसेन महीमहेन्द्र  
आचार्यकार्यकरणोचितवृत्तपूतम् ॥३१॥**

**प्रागागतो हरपुरे निजकारितायां  
वीक्ष्यैनमर्दितविवादिगणं सभायाम् ।  
हर्षप्रकर्षपरतन्त्रमनाः स नित्यं  
भट्टारकःस्पृहयति स्म तदर्चनाय॥३२॥**

**सम्प्रेष्य शीलनिलयं स्वपुरोहितं स**  
**सप्रश्रयं स्वगुरुभिः सहितं बुधं तम् । **  
**आनाययन्निजपुरं पुरुहूतवीर्यः  
शिष्यैर्द्विजेश्च सह वेदविशेषविज्ञैः॥३३॥**

**तादृक् च पर्यचरदेनमसीमभक्तिः  
शीलेन तत्परतया विनयेन वितैः।  
दुद्राव चन्द्रकिरणैरिव चन्द्रकान्तः  
स्वान्तं नितान्तमृदुतस्य सदा यथान्तः॥३४॥**

**उन्मस्तकैश्च कनकैर्जनकैःसुखानां  
सन्तोष्य तद्गुरुमसौशनकैर्जगाद ।  
मन्त्रोपदेशविधये मयि सानुकम्पः  
स्याद्येन भूमिधिषणो ऽयमिदं यतेथाः॥३५॥**

**श्रद्धातिरेकमवधार्य सगद्गदेन  
वाक्येन तस्य करुणावरुणालयः सः।  
श्रीमद्गणेशमनुदानविधौ न्ययुङ्क्त  
तं वेदवागधिकमानितनैजवाक्यम् ॥३६॥**

**कृत्वोपदेशविधिना स नृपं कृतार्थं  
शुश्रूषितश्चिरतरं विनतेन तेन ।**  
**सम्प्राप्तराङ्कत्रवरांशुकभूरिवितै-  
र्हृष्टौर्द्विजैःसह महेशपुरीमवाप ॥३७॥**

**अष्टाविंशसमासमाश्रितवयाः पूतं विधायेदृशं  
वृतंशारदशीतदीधितियशावित्तैर्द्विजान् मोदयन् ।**  
**आतेने स विनायकाख्यमखिना सम्प्रार्थितःप्रश्रया-  
दौद्गात्रंरचितेष्टकाग्निचयने ऽप्लोर्यामनाम्नि क्रतौ ॥३८॥**

**तेषां कायनिकायमुज्झति चिरान्नाद्यापि रोमाञ्चिता  
तेषामक्षिपथे प्रमोदसलिलासारो न विश्राम्यति ।  
चेतः किञ्च चमत्कृतेः परवशं कार्यान्तरं नेहते  
यैर्यज्ञेऽच सुधासमानमधुरं तत्सामगानं श्रुतम् ॥३९॥**

**अग्निष्टोममखे जनार्दनकृते चाध्वर्यवं निर्वहन्  
प्राचीनाधुनिकान् बुधान् स विदधे चित्रीयमाणांश्चिरम् ।  
अन्यस्मिंश्च मखे स हौचमतुला याज्याःपठन् नातनोत्  
तेनासीत् प्रकटा चयोनिषुणता तस्याखिले भूतले ॥४०॥**

**गत्वा ऽथ दक्षिणदिशं गुरुभिः सहैव  
संसेव्य तीर्थनिवहान् परिपूज्य देवान् ।  
संतोष्य भूसुरवरान् विपुलैः स वित्तै-  
स्त्रिंशत्तमामनुबभूव समां समानः॥४१॥**

**कुर्वन्नसावितरमानुषदुष्कराणि  
कार्याणि नित्यमिति भूतलभारतीशः।  
काश्चित्समाः सततपाठितसर्वशास्त्रो  
निर्णीतधर्मविषयो गमयाम्बभूव ॥४२॥**

**मण्डपुरेन्द्रगुणसंहतिभिर्बलेन  
सन्दान्यमानहृदयः स दयापयोधिः।  
वारान् बहून्नगरमस्य जगाम राज्ञ-  
स्तेनापि शिष्यसहितो बहुशोर्चितोभूत् ॥४३॥**

**  **एवमयमतिवाहयन्ननेहसं कतिपयं पञ्चत्रिंशत्तमे हायने परित्यक्तनिखिलविषयवासनेषु सदाचारतुलितसलिलसम्भवासनेषु विहितपरःसहस्रशिष्यमतिविकासनेषु निजगुरुवरश्रीराजारामशास्त्रिषु ब्रह्मभूयमनुभवत्स्वनवशेषितावगन्तव्यविषयो ऽपि चिराभ्यस्तसन्तताचार्यपरिचर्याऽऽकस्मिकविच्छेदविरसाशयस्ततः प्रभृत्येव विहातुकामः पाठशालाऽध्यापनादिकार्यं निवार्यमाणो निजजननीमुखनिखिलबन्धुवर्गेण सादरं सम्भावितो निजगुरूनिर्वाहितमनितरसुकरं धर्मशास्त्राध्यापनाधिकारं समर्प्यकाशिकराजकीयप्रधानपाठशालाप्रभुवरेण तदनुरोधादूरीकृतप्रशस्ततदादेशो दिशन् दुरूहधर्मसङ्कटेषु सोपपत्तिकं लेखचातुरीसमवधीरितगीर्वााणगुरुर्व्यवस्थापत्राणि निबध्नन्ननेकविधान् निबन्धान् परिशोधयन् काश्मीरमण्डलाखण्डलप्रार्थनया तदीयसभास्तारपण्डितनिर्मितं धर्मशास्त्रनवीनप्रबन्धरत्नंनिरन्तरं नानादिगागतासङ्ख्यधर्मविषयविशयपत्रोत्तरविलेखनव्ययतया विस्मृताहारविहारविश्रमो ऽप्यश्रमः प्रख्यापयन् निजमात्रविश्रान्तां पण्डितैकशेषतामवधार्य पाठशालीयनिजकार्यनिर्वहणक्षमान् निजान्तेवासिनो विज्ञाप्य तत्रत्यं प्रभुवरं पञ्चदशहायनमात्राधिकारसम्पादितपरःसहस्रवत्सरानश्वरविविधविद्योऽनिच्छत्येव वियोगखेदजनितनयनाम्बुपूरपूरितमहीतले तत्र प्रभुवरे स्वीकृत्य तत्रत्यवार्षिकपरीक्षाव्यवस्थापनं विहायाऽऽसन्नचत्वारिंशे वत्सरे निजाधिकारं यतते स्म सुरनिकरं तर्पयितुं नव्यनव्यैर्हव्यैरसौवसुमतीवसिष्ठः॥

**एकः सो ऽत्र पवित्रचित्रचरितः साङ्गत्रयीपारगः  
श्रौतस्मार्तपथप्रवीणधिषणःषड्दर्शनीमार्मिकः।  
दृप्यद्दुष्टकलिद्विपाहतिदलद्विद्यालतैकाम्बुदः  
पूज्यश्रीगुरुबालशास्त्रिविबुधःपुंरुपवाग्देवता ॥४४॥**

**शुश्रूषापरितोषिताद् गुरुकुलाद्येनाधिगत्य श्रुती-  
र्बाल्ये बालसरस्वतीपदभृता सर्वेपि विस्मापिताः।  
यः कृत्स्नद्रविणार्पणादपि गुरुन् व्युत्पत्तिसंतोषितान्  
सेवंसेवममन्यताद्भुतगुणो नानृण्यमप्यात्मनि ॥४५॥**

**यः [स्वात्युज्ज्वलसर्वतोमुखभृतान्तेवासिशुक्त्यावली-](# "स्वस्यात्युज्ज्वलेन सर्वतो मुखेन भृता अध्यापिता इति यावत् ।  तादृशा अन्तेवासिनःशिष्या एव स्वात्यां नक्षत्रविशेषउज्ज्वलेन सर्वतोमुखेन जलेन भृताः पूरिता इति श्लेषमूलकं समस्तवस्तुविषयं रूपक्रम् ।")  
निर्यन्नि[स्तुल](# "वर्तुलमुपमाशून्यं च ")सुक्तिमौक्तिकसिते [सारस्वते](# " सरस्वतीसंबन्धिनि सागरसंबन्धिनि च") स्रोतसि ।**

**सद्यो [रञ्जितराजहंसनि](# "राजानो हंसाश्च त एवराजहंसाः")हाहंपूर्विकाऽभ्यर्चित-  
श्चिचं कोपि [विशारदो](# "प्रवीणः शारदाविहीनोपोतिविरोधाभासध्वनिः") विजयते किं [शारदो](# "शरदिभवः सरस्वतीसंबन्धी च श्रत्रोक्तरूपकमूलकोत्प्रेक्षाश्लेषयोरेकवाचकानुप्रवेशसंकरः । विरोधाभासस्तु व्यङ्ग्यः। वृत्त्यनुप्रासेन सह संसृष्टिरिति बोध्यम् ।") वारिदः॥४६॥**

**अग्निष्टोममुखान्मखानविकलं निर्वोढुमातव्रते  
यस्मिन् होतरि हर्षमापुरमरा मोहं मुहुः सामगे ।  
[मुख्या](# " प्रतिप्रस्थातृव्यावृत्यर्थम् ")ध्वर्यवभाजि विस्मृतचरान् भागान् भृशं लेभिरे  
मन्ये यज्वनि तुन्दिलाः किमधुना मुञ्चन्ति नो यद्गृहम् ॥४७॥**

**[ह्रस्वामप्यनुयाति](# " अल्पीयसीमपि पृतनां युद्धे विजयोऽनुगच्छति। यत्सेनायाः सदा जय एवेत्यर्थः। संज्ञायां नामनिह्रस्वां सेनां विजयः शब्दः अनुगछति। यन्नाम विजयसेन इति भावः।") यस्य विजयः सेनां समित्संज्ञयो-  
र्लिम्पन् शीतगिरिं सितेन यशसा पिष्टं पिनष्टीव यः।  
सोऽयंखण्डितवैरि[मण्डलधनुर्मण्डी](# "धनुर्मण्डयति भूषयतीति सः। ( धनुरिति पृथक् पदं वा। )")धराऽऽखण्डलो  
धत्ते मूर्ध्नि [सुवर्णरत्नघटितां](# " शोभनैर्बर्णरूपै रत्नेः। कनके रत्नैर्हीरिकादिभिर्घटितां वा।") कोटीरवद् यद्गिरम् ॥४८॥**

**आचारव्यवहारसंशयभवत्कोलाहलव्याकुला  
आसम्राजमकिञ्चनादि मनुजाःश्रद्धाय वेदेष्विव ।  
विश्वस्य प्रियपथ्यकारिवचने [विश्वस्य](# "विश्वासंकृत्वा") यस्यादरा-  
द्धर्माध्वन्यपराधलेशविधुरा विर्वर्तयन्ति क्रियाः॥४९॥**

**वादे जल्पवितण्डयोःप्रतिसभं सोत्साहमागच्छतो  
वादिन्यङ्कुगणान् स्वयुक्तिनखरैर्विद्रावितान् पश्यता ।  
वैतानाग्निनिषेवणैकमतिना वेदान्तशान्तात्मना  
येनामीष्वधुना[समापितमभूच्छार्दूलविक्रीडितम्](# "शार्दूलस्येवविक्रीडितं पराक्रमः। एतदाख्यं वृत्तमुपक्रान्तं समापितमिति मुद्रालंकारश्च।")॥५०॥**

**अथ श्रौतानग्नीन् विधिवदयमाधाय सदने ।**  
**हविर्भिः सन्तर्प्य चिदशनिवहंपर्वणि सदा ।**  
**पिपासां सोमस्य प्रशमयितुमस्य व्यवसितो**  
**बभूवाग्निष्टोमक्रतुवरविधानोत्सुकमनाः॥५१॥**

  ततोऽयमधिगत्य श्रौतविधिषु देवयजनभूमिं राजयाचनीयां श्रीमतो बन्दीकृतारातिवृन्दाद् बुन्दीपुरपुरन्दरादासादितानुमतिरदसीयामात्मसात्कृत्य भुवं परिहृत्य प्रतिनिधिभावभाञ्जि यज्ञोपकरणवस्तूनि सम्पादिताशेषयज्ञसम्भारो ऽवधार्य माध्यां पौर्णमास्यामग्नीषोमीययागकर्तव्यतामामन्त्रितविविधदेशवास्तव्यस्तव्यगुण-भासुरभूसुरगणःप्रागेव दशभ्यो वासरेभ्योऽपूपुजद्भुवम्॥

**तदानुभूतभूयिष्ठमखापि मखभूरियम् ।**  
**सत्वरा [चत्वरोत्सेधाद्धर्षोच्छू](# "चत्वरस्य हर्षहेतुकपुष्टत्वोत्प्रेक्षा।")नत्वमाप किम् ॥५२॥ **

**गणनायकभूवराहकूर्मानथ शेषं सुरशिल्पिनं समर्च्य ।**  
**गणनाय विहारमाशु कर्तुं न्यदिशच्छिल्पविशारदान् स यक्ष्यन् ॥५३॥ **

  ततः [पश्चात्प्राग्वंशं](# "प्राकृतिकाग्निस्थानम्।") ततः [पुरस्तात्स](# "होत्राद्युपवेशनस्थानम्।")[दोहविर्धाने](# "सोर्त्यादनीयसोमाभिषवस्थानम्।")पार्श्वयोश्च [मा](# "चमसशोधनस्थानम्।")[र्जालीयाग्नीध्रीये](# "आग्नीध्रस्थानम्।") [पुरश्चोत्तरवेदिं](# "प्रधानहोमस्थानम्।")[चात्वा](# "यज्ञियमुदाहरणगर्तः।")[लोत्करौ](# "अपवृक्तपदार्थप्रक्षेपणार्थं गर्तः।")सदसि [होत्रकधिषुणिया](# "होत्राद्यग्रस्थस्थण्डिलानि।")[न्यौदुम्बर्यव](# "उद्गातृच्छायाभूतोदुम्बरशाखानिखननार्थं गर्तः।")टं हविर्धाने [चोपर](# " गर्तचतुष्कमन्तर्मिश्रम्।")वान्यथान्निर्माप्य परिकल्प्य चानल्पसौन्दर्याणि तत्रतत्र द्वाराणि संसाध्य च शुभं मण्डपमभितो विधापितोचितोपवेशनस्थानः प्रतीक्षते स्म यज्ञारम्भमहोत्सवं स यज्वनामयणीः॥

**चयोदश्यां माध्यामथकृतगणाधीशनमनो**  
**मनोभीष्टैःशिष्टैःसह विहितनान्दीमखविधिः।  
कुशासीनःपत्न्या सह सकुशपाणिःकुशलधी-  
रसावन्तर्वाणिर्मखकरणसङ्कल्पमतनोत् ॥५४॥**

**लसद्रम्भास्तम्भा किसलयचलत्तोरणवृता  
कृतानल्पाकल्पा श्रुतिशतकजल्पाकभरिता ।  
यजुःसामर्ग्जन्यध्वनिभिरभिभूतान्यनिनदा  
तदा तोषं केषामतुलमकरोन्नाध्वरमही ॥५५॥**

**ब्रह्मक्षचार्यसम्पूर्णा कीर्णा पुष्पफलैः कुशैः।  
यजुःसामर्ग्ध्वनिभृता [त्रिव](# "द्विजाःरूपाणि अक्षराणि च।")र्णा भूस्त्रिधा बभौ ॥५६॥**

**द्वादशशतगवदक्षिण ऐन्द्राग्नाश्विनसमानतन्त्रपशुः।  
द्वादशशस्त्रस्तोत्रःप्रवर्ग्ययुक्तो रथन्तरेण युतः॥५७॥**

**ज्योतिष्टोमः सोमोऽग्निष्टोममखस्तदाऽमुनाऽऽरब्धः।  
श्रीयज्ञपुरुषहर्षप्रकर्षमात्रंमनसिकृत्य ॥५८॥**

**अथ पायसौदननिवेदनपूर्वं कृतसोमराजनमनः स सुधीः।  
त्वरते स्म विस्मितजनेक्षितया द्विजपूजयर्त्विज इमान्वरितुम् ॥५९॥**

**सोमप्रवाकेण पुरा वृतानां होत्रादिकानामथ ऋत्विजां सः।  
समन्त्रकं प्रारभताध्वरीन्द्रो विद्वद्वराणां वरणं सुतूर्णम् ॥६०॥**

**विद्वद्वन्दितबालदीक्षितसुतः सङ्ख्यावतां सम्मत-  
स्तत्र द्वादशवार्षिकोपि वयसा तुल्यःसुराणां गुरोः।  
होताऽऽहूतमहेन्द्रमुख्यदिविषत्सानन्दसंवीक्षितो  
यज्ञे तत्रगदाधराभिधसुधीवर्यो वृतोभून्मुदा ॥६१॥**

  ततो जयरामशास्त्रिसदाशिवदीक्षितराजारामदीक्षिता मैत्रावरुणाच्छावाकथावस्तुद्भावेनाध्रियन्तामुना दीक्षिष्यष्यमाणेन॥

**बाल्ये यैरुपनीय वेदमखिलं श्रौतं तथाध्यापितो  
यस्मात् प्राप वसिष्ठतुल्यचरितादाधानकालेऽरणी ।  
तान्नानाविधयज्ञधूर्वहतया विख्यातकीर्तीनसौ  
मुख्याध्वर्यवमापयद् गुरुवरश्रीरामकृष्णाभिधान् ॥६२॥**

  ततस्तैत्तिरीयशाखाध्यापनधुरन्धरं श्रौतार्णवमन्यनैकमन्दरं सुत्वात्मजवेणीमाधवदीक्षितं प्रतिप्रस्थातृभावे नियुज्य पुरस्कृत्य च काशीनाथशर्माणं नेष्ट्रीये विहितसोमयागं सत्याषाढमतपारदृश्वानं जनार्दनशर्माणमुन्नेतृभावे प्रोत्साहयामास ॥

**धृताप्तोर्यामादिक्रतुसकलनिर्वाहणधुरान्  
जगन्मान्यान् धन्यान् विदितनिखिलन्यायविषयान् ।  
सखारामाभिख्यान्निजगुरुवरज्येष्ठसहजान्  
स वव्रे ब्रह्मत्वे विशदधिषणाहीणधिषणान् ॥६३॥**

  ततो नानाविधनिगमश्रौतस्मार्तशास्त्रप्रवीणं धुरीणमध्यापकानां राजारामशास्त्रिणमङ्गीकार्य ब्राह्मणाच्छंसित्वं त्रिविधश्रौतपथ- पारीणं काशीनाथशास्त्रिणंग्राहयित्वाग्नीध्रीयं भट्टवंशावतंसं गोपालशर्माणं विदधे पोतारमसौ मध्यमलोकचतुराननः॥

**वाणीकरक्वणदनल्पगुणाढ्यवीणा-  
संमूर्च्छनाविजयिसुन्दरसामगानम् ।  
गोपालकृष्णविबुधं स्तुतिकार्यधुर्य-  
मुद्गातृतामनयदेष विशेषवेदी ॥६४॥**

  प्रस्तोतृत्वे च प्रख्यातसामगानं बालदीक्षितं परिकल्प्य सम्पाद्यच यज्ववररघुनाथदीक्षिते प्रातिहर्त्रंवरित्वा बाबूशर्माणं सुब्रह्मण्यं पुरश्चक्रे यज्ञकर्मसु बापूभट्टाभिधसदस्यं वुवूर्षुरसौ सौम्यमूर्तिः॥

**अथोपविष्टान् कुशविष्टरेषु शिष्टानधीष्टान् परमप्रहृष्टान् ।  
पाद्यार्घ्यतोयाचमनीयपूर्वं समर्च्य यज्वा मधुपर्कदायी ॥६५॥**

**विशालकौशेयभवान्तरीयैर्महाधनैराङ्कववस्त्ररत्नैः।  
रत्नाङ्गुलीयैरपि रौप्यपात्रैरमोदयद्वेदविदां वरिष्ठः॥६६॥**

**श्रोत्रैर्निपीतं रसनाग्रगीतं नीतं त्वचा चन्दनतां यशोऽस्य ।  
मालीभवद् घ्राणसुखं किमक्ष्णोर्मुदेऽवहद्राजतपात्रशैलीम् ॥६७॥**

**दशेदृशी मे हविषामलाभात्प्रतिक्रियाऽस्या भवतां करस्था ।  
ऋत्विग्वरान् वक्तुमितीव रक्तरत्नाङ्गुलीयत्वमवाप वन्हिः॥६८॥**

**तदनु चमसाध्वर्यून् रश्मीनिवात्मन उद्गतान्  
विदितयशसो धातारं च प्रसर्पकपुङ्गवान् ।  
सुरभिसुमनोवस्त्रैः पात्रैर्गवार्पणपूर्वकं  
मुदितमनसो यज्ञारम्भे व्यधात्स बुधाधिपः॥६९॥**

  तदनु प्राग्वंशपश्चिमद्वारउपस्थाय देवता देवयजनं गत्वा सम्पाद्यविधिना प्राग्वंशेग्नीन्निर्दिदेश द्रव्याणि प्रतिपत्तये ॥

**आज्यं पशुपुरोडाश्या यावता स्यान्मखो मम ।  
तावद्यज्ञार्थमन्यतुभुञ्जीरन् ब्राह्मणा इति ॥७०॥**

**प्रससार तदारभ्य तत्र खादतमोदता।  
द्विजानां कर्मठानां तु जज्ञे पचतभृज्जता ॥७१॥**

  अथारब्धेऽध्वरवरे विधायाहवनीये कुष्माण्डहोममध्वर्युः सम्पादयिष्यन् प्रवर्ग्यसामग्रीमग्रेसरीकृत्य कृत्यविदामग्रणीरश्वमनुगतो ब्रह्मयज्ञमानाभ्यामाहूत्य मृद्वराहविहतादीनि तान्यभिमन्त्र्य निष्पाद्यतैर्यथावन्महावीरान्प्रताप्य चामून् परिद्रढय्य हुत्वा सम्भारयजुर्भिः प्राक्रमत दीक्षणीयामिष्टिम् ॥

**पूज्याःसर्वेकथमिव सुरा एकदादौ मखेस्मिन्  
आलोच्येत्थं कृतपरिचयो [बह्वृचब्राह्मणेषु](# "अग्निर्वै देवानामवमो विष्णुः परमस्तदन्तरेण सर्वा देवता इति तत्र श्रुतत्वादिति भावः।")।  
प्रत्याहाराकलनचतुरो दीक्षणीयेष्टिमध्ये ।  
सोऽग्नाविष्णूप्रथमचरमौकिं तदानीमयष्ट ॥७२॥**

**अथो विहितवापनस्त्रिपथगाजले निर्मले  
यथाविधि कृताप्लवोप्यहतवाससा वेष्टितः।  
शचीसदृशशीलया सपदि तत्र पत्न्यायुतो  
मनोभिलषितान्धसा निजजनैरमोद्यादृतैः॥७३॥**

**ततस्त्रिककुदञ्जनं नयनयोरसौ धारयन्  
मृगाविकलचर्मणा वृततनुः शिरस्त्राणवान् ।  
उदुम्बरभवं वहन् पृथुलदण्डमास्योन्मितं  
तनुं मृगविषाणया स विलिखन्नभूद्दीक्षितः॥७४॥**

**कलेस्त्रातुं वेदान् कमलभवलोकादुपगतो  
वसिष्ठोऽरुन्धत्या सह किमिति नातर्कि किलकैः।  
तदोपेतं पत्न्याशिरसि मृदुजालोल्लसितया  
सदःस्थंपश्यद्भिर्व्रतकृतमतिं दीक्षितममुम् ॥७५॥**

**तस्मिन्नन्हि वनीपकामरतरोर्बुन्दीपुराधीशितुः  
प्राप्याज्ञां नवनन्दशर्मविबुधा आचार्यलक्ष्माभिधाः।  
वर्षन्ति स्म तथाविधं वसु [सनीहारा](# "यज्ञसंपादनोपयोगिधनाहरणार्थं नियुक्ताः।") विहाराद्बहि-  
र्वैयर्थ्यं व्यपदिश्य येन गमनेऽजायन्त [लालाटिकाः](# "प्रभोर्भालदर्शनमात्रकार्याः द्रव्यस्य प्रभूतस्य प्राप्तत्वादिति भावः।")॥७६॥**

**इति प्रथमवासरे परिसमाप्य सर्वं विधिं  
विसृज्य सकलर्त्विजो रजनिविश्रमायादरात् ।  
[वितीर्णवसुरप्यसावनिशबद्धमुष्टिस्तदा](# "कदर्यःविधिबलान्मुष्टिबन्धनकृदिति विरोधपरिहारः।")  
निशामनयदर्चयन् मनसि यज्ञनारायणम्॥७७॥**

  तदनु परेद्युः प्रभातएव विहितनित्यक्रिये वैतानाग्नीन् ज्योतिष्मतः कर्तुमादिशत्यध्वर्यौ त्वरमाणे च याजकगणे प्रदक्षिणार्चिर्मिषेण पूर्वदिनहविरास्वादनसंजातहविरौत्सुक्येप्रसार्य रसना याचमानइव हवींषि हुतवहे पूर्यमाणे च तेजोतिरेकनिष्पादितापरकृशानुशङ्कैरखिलागमपारगैर्द्विजोत्तमैर्यज्ञमण्डपे सज्जीक्रियमाणे च परिकर्मिभिस्तत्तत्प्रदेशेषु कुशसमिदादिसंभारे निजमातृवरिवस्यावलोकनायेव त्वरयति सारथिं कमलनीनाथे ॥

**[मन्दाक्रान्ता](# "किं चिदाक्रान्ताम्।वृत्तनामोद्घाटनान्मुद्रालंकारश्च।")मथरविकरैर्यज्ञशालां विशालां  
संप्रेक्ष्यासावदितिमयजत्प्रायणीयाभिधेष्टौ ।  
यस्यां [धूम्याविश](# "धूमसमूहसंशयं।")[यमदिशत्केवलच्छान्दसानां](# "न तु चतुराणां तेषां त्वदितिकेशपाशनिश्चय एवाभूदिति भावः।")  
द्रागायान्त्याः [सुरमु](# "तत्र कश्यपसन्निधावदितेः सत्त्वादिति भावः।")निपथात्केशपाशःश्लथोऽस्याः॥७८॥**

**सोमक्रयण्यामथ कल्पितायामेकाब्दशोणाकृतिपिङ्गलाक्ष्याम् ।  
प्राप्यैष यज्वोत्तरवेदिदेशं प्रावर्तत क्रेतुमशेषसोमम् ॥७९॥**

**परिश्रितेन च्छदिषोपरिष्टाद्  
वृतेन सार्द्धंशकटेन गच्छन् ।  
सोमाभिमुख्यं विदधच्च तस्य  
स्थिते तदा ब्रह्मणि दक्षिणस्याम् ॥८०॥**

**आस्तीर्यच क्षौमवरं मृगाजिने सहेमहस्तेन ममे स सोमम् ।  
यथाविधि स्वर्चितमङ्गुलीभिस्ततो न्यबद्धाद्वसनेन तेन ॥८१॥**

**गोहेमाजाधेनुवत्सवृषैरनडुहाऽतनोत् ।  
गोयुगेन च वस्त्रेण सोमक्रयमसौ कृती ॥८२॥**

**निर्दिश्य सोमक्रयणानथासौ श्रुत्युक्तगन्धर्वमहत्तरेभ्यः।  
निष्कास्य सोमक्रयिणं स लौष्ठैर्न्यवेशयत्तं शकटे च सोमम् ॥८३॥**

**युक्ते वृषाभ्यां शकटे प्रयाति  
सुब्रह्मणीयाभृति सामगे च ।  
स्तुवत्यमुं होतरि मन्द्रमृग्भिः  
शोभा गिरां पारमगात्तदानीम् ॥८४॥**

**अथाग्नीषोमीयेऽसितधवलवर्णे पशुवरे  
प्रक्लृप्ते तं कर्णे दधदधृतदण्डो व्रतिवरः।  
प्रतीक्ष्यासौ सोमं कृतवृषवरोन्मोचनविधि-  
स्तदानीमातिथ्यां व्यधित विमलामिष्टिमचिरात् ॥८५॥**

**अग्नीषोमातिथ्यमस्यां विधाय प्रोन्मुच्याथो धूर्वहं चोत्तरस्थम् ।  
वारुण्यर्चागन्धपुष्पोपहारैः सोमस्यार्चामेष यज्वा व्यधत्॥८६॥**

**आप्यायनं निन्हवनं तदानींराज्ञो विधायाखिलऋत्विजोऽथ ।  
मुदा बभुर्ब्रह्मपुरोगमास्ते ब्रह्मर्पयः शक्रमिवार्चयित्वा ॥८७॥**

**अथ प्रवर्ग्यं विधिना विधातुं प्राग्वंशजद्वारगणं पिधाय ।  
आच्छाद्य पत्नींवसनेन तत्र प्रचक्रमे याजकवर्यसंघः॥८८॥**

**पश्चाद्धोताऽध्वर्युरासीत्पुरस्ता-  
त्प्रस्तोताऽभूद्धोतृयाम्ये तदानीम् ।  
आग्नीध्रोपाध्वर्युवर्यावुदीच्यां  
ब्रह्मा यष्टा गार्हपत्यस्य याम्ये ॥८९॥**

**खरे महावीरममी विधाय जलं मदन्तीस्थमुपस्पृशन्तः।  
प्रपठ्यशान्तिं मधुरस्वरेण प्रवर्ग्यमारब्धुमथायतन्त ॥९०॥**

**अग्नीधि रौहिणहविःकरणैकताने  
प्रस्तोतरि प्रथितसुस्वरसामगाने ।  
होतर्यभिष्टुवति धर्ममनेककार्य-  
वीक्षाऽऽकुलाःसदसि विप्रवरा बभूवुः॥९१॥**

**सामाकर्णननिश्चलाः कतिपये चित्रार्पितानां दशां  
होतृस्तोत्रसुपूर्णकर्णविवरा अन्ये शिरोधूननम् ।  
एणीचर्मधवित्रधुक्षितशुचीनध्वर्युमुख्यान् परे  
दृष्ट्वा पूतमनस्कतामुपगता यज्वानमस्ताधिषुः॥९२॥**

**[प्राग्वंशे](# "प्राक् वंशे इति पदद्वयम्।") विशदे स्थितिं विदधतां शुद्धाशयानां तदा  
प्राग्वंशे विशदे स्थितिर्बुधजनैर्निश्चीयते स्माद्भुतम् ।  
प्रत्यक्षापि तदाऽनुमामजनयत्सा येन तस्मिन् क्षणे  
जिग्युस्तेन परान् विवादरसिकान् [वैशेषिकाः](# "प्रत्यक्षपरिकलितमप्यर्थमनुमानेन बुभुत्सन्ते तर्करसिका इति वदन्त इति भावः।")साग्रहम् ॥९३॥**

**अथोपयमनीं स्रुवंविदधता करेऽध्वर्युणा  
हुते हविषि तत्क्षणं सरसितार्चिषा वन्हिना ।  
स्वतृप्तिरुदिताऽथ वा पुनरमुष्य याच्ञाकृते  
त्यभून्न विदुषामपि प्रशमितो विवादस्तदा ॥९४॥**

**अथ विधाय समापनमस्य ते पठितशान्तिकृतेतरवाग्गणाः।  
उपसदिष्टिमनिष्टनिवारिणींत्वरितकृत्यविधिं प्रवितेनिरे ॥९५॥**

**अध्वर्युहोतृक्रियमाणकार्यधारावगाहि श्रुतिनेत्रजातम् ।  
एकक्षणे ज्ञानयुगं तदानींनिर्दिश्य सांख्या अजयन् विपक्षान् ॥९६॥**

**व्याचष्टाऽग्नीद्देवपत्नीःसमस्ताः सुब्रह्मण्यश्चाह्वयामास शक्रम् ।  
पौर्वाह्णिक्यौ ते समाप्यैवमिष्टा सद्यश्चक्रुस्ते दिनान्तोक्तरूपे ॥९७॥**

**प्रवर्ग्येसाधु विहिते तदा मखशिरश्चिरात् ।  
अयुज्यत समर्थोभून्मखो येन फलार्पणे ॥९८॥**

**श्रीमद्धरिश्चन्द्रमुखा दिनेऽस्मिन्महार्हवस्त्रादिबहूपहारैः।  
यज्ञेशशुश्रूषणकारिणः स्वमपावयन्नागरिका महेच्छाः॥९९॥**

**द्वितीयदिवसेऽखिलं परिसमाप्य चैवं विधिं  
विसृज्य सकलर्त्विजो रजनिविश्रमायादरात् ।  
वितीर्णविभवोऽप्यसावनिशबद्धमुष्टिस्तदा  
निशामनयदर्चयन् मनसि यज्ञनारायणम् ॥१००॥**

**अथ तृतीयदिने स बुधाग्रणीःप्रमुदिताखिलऋत्विगुपक्रमम् ।  
समतनोद्विधिबोधितकर्मणां कृतसमस्तविलोककशर्मणाम् ॥१०१॥**

  तदनु यथाविधि विहितयोः पौर्वाह्णिक्योः प्रवर्ग्योपसदोर्यज्ञधूर्वहाग्रयाय्यध्वर्युरग्रेण प्राग्वंशं यथोपदिष्टान् प्रक्रम्य प्रक्रमान् समपादयन् महावेदिमभ्यमन्त्रयच्चामूंयजमानः॥ तदन्वापराह्णिक्यौप्रवर्ग्योपसदौ समापयामासुरध्वर्युपुरोगमा ऋत्विजः सह यजमानेन॥

**तस्मिन्नन्हि कृताभिनन्द्यविनयोऽमेठीपुराधीश्वरः  
साष्टाङ्गं प्रणिपत्य यज्ञपुरुषं दत्वाऽतुलां दक्षिणाम् ।  
भक्त्युद्रेकभवत्प्रभूतपुलकःसानन्दबाष्पो मुहु-  
श्चक्रे विस्मितमानसान् बुधजनान् श्रद्धाभृतेनात्मना ॥१०२॥**

**तृतीयदिवसेऽखिलं परिसमाप्य चैवं विधिं  
विसृज्य सकलर्त्विजो रजनिविश्रमायादरात् ।  
वितीर्णविभवोऽप्यसावनिशबद्धमुष्टिस्तदा  
निशामनयदर्चयन् मनसि यज्ञनारायणम् ॥१०३॥**

  अथ चतुर्थदिनारम्भे ससंरम्भमम्भसा विमलेन परिशोधिताखिलशरीरेष्वपि यज्ञवाटप्रवेशयोग्यतायां संदिहानेष्विव साशङ्कमितस्ततोऽवलोकयत्सु प्रविशत्सु यज्ञमण्डपं परःसहस्रेषु प्रेक्षकेषु प्रभातप्रभृत्येव कथं चिदासादितप्रवेशनिर्गममार्गेषु त्वरमाणेषु याजकवरेषु संनिवेशयत्सु च तत्तदवकाशेषु यज्ञपात्रबर्हिःसमिदादीनि परिकर्मिषुप्रावर्तन्त पौर्वाह्णिकप्रवर्ग्योपसदौसद्यएव चापराह्णिक्यौते विधातुमध्वर्युमुखा मखधुरन्धराः॥

**उद्वासयिष्यन्नथ स प्रवर्ग्यमग्नीन्मुखानुत्तमदक्षिणाभिः।  
अजादिभिस्तोषयति स्म यज्वा स्वोत्साहसंधुक्षणदक्षिणाभिः॥१०४॥**

**मुहुः प्रस्तोत्रोक्ते मधुरमधुरे सामनि मुदा  
तदा वार्पाहारे विधुतशिरसस्ते दिविषदः।  
श्रुतेष्टाहोत्रीया यदजहुरथ स्वं स्वरविदं  
तदा हाहाकारादनुगतपदार्थोऽयमभवत् ॥१०५॥**

**प्रवर्ग्यमुद्वास्य स विप्रवर्ग्योगणस्तदैवोत्तरवेदिदेशे ।  
त्वरायुतोऽथोपसदा प्रचर्य कुशैर्महावेदिपिधानकारी॥१०६॥**

**कृत्वा हविर्धानविशेषकार्यं खात्वा तथैवोपरवानमुष्मिन् ।  
आग्नीध्रधिष्ण्यादि विधाय तूर्णमौदुम्बरीगर्तमुखं ततान॥ १०७॥**

**प्रणीय चैवोत्तरवेदिकाग्निं तथा हविर्धानमपि प्रणीय।  
सदोहविर्धानसमस्तमार्जालीयेषु निर्माप्य च शुद्धमण्डपान्॥१०८॥**

**सदसि होत्रकधिष्ण्यविधेः परं विरचितोत्करयोग्यविधिस्तदा।  
घृतपशुत्रययागविधित्वरो न हि तदाऽऽलभत क्षणविश्रमम्॥१०९॥**

**ऐन्द्राग्नाश्विनपशुयुगसमानतन्त्रे तदारब्धे।  
अग्नीषोमीयपशौ तिलमात्रःसदसि नावकाशोऽभूत्॥११०॥**

  तदनु यथाविधि निर्वृत्ते वैसर्जनहोमेऽग्नीषोमप्रणयनोत्तरं विसृष्टायां चावान्तरदीक्षायां सत्वरं विधाय यूपसंमानादिपाशुकं कृत्यं व्यधात्पाशुकं मन्थनममन्थरमाविर्भावयिष्यन्नृत्विजां गण आशुशुक्षणिम्॥

  तदा किल पुरतो निरुद्धदृष्टिपथावकाशान्प्रागागतान् प्रेक्षकानपसारयतां कियच्चिरमवलोकयथ दूरादागतानामस्माकमपि नयनयोर्महोत्सवं संपादयितुं विधातुं चात्मानं पूततमं क्षणमन्तरदानाय प्रसीदतेतिपाश्चात्त्यानां कथं वयममीभिरलसशिरोमणिभिर्बाध्यामहे चिरादागत्य सप्रार्थनमासादितावकाशाःपश्चादागतैर्यद्यमीषामीदृशी यागावलोकनश्रद्धा कथमिमे प्रागेव नोपयाता इति पुरःस्थितानां किं वृथा कलकलं तनुथवाक्कलहकारिणां संमर्देन भवतां वयमपि कदर्थिता न पारयामो द्रष्टुमिति पार्श्वस्थानां जोषमाध्वं किं न पश्यथराज्ञोपि निर्दयसंमर्दितानलब्धावकाशान्विप्रकृष्टदेशावस्थितान् वाक्कलहेन भवतां विरच्यमानयज्ञक्रियान्तरायाः प्रेक्षन्ते सभ्रूभङ्गममी किलाध्वर्युमुखा इति व्यवस्थापकानां किमेवं भाषध्वेन कुप्येयुर्दयामयनिजाशयाः स्वतन्त्रप्रज्ञा न स्खलेयुरस्मत्सांराविणेन महाशयाःपश्यन्ति सकरुणमेव भवद्भिरभिभूयमानानस्मानिति दम्यमानानां च व्याप्नुवति रोदसीरधं महति कोलाहले॥

**कृत्वोपाकरणाज्यसंस्कृतिमुखान् सर्वान् विधीनध्वरे  
यन्मैत्रावरुणाय मन्द्रनिनदैरध्वर्युरादिष्टवान् ।  
तेनैतत्क्षणएव मूर्च्छित इवालेख्यार्पितश्रीरिव  
प्रायः सोऽध्वरमण्डपोभवदलं क्षुब्धार्णवाभोऽपि सन्॥१११॥**

**गभीरमधुरस्वरामथ पुरोनुवाक्यां मुदा  
प्रशास्तरि पठत्यलं त्वरितवाहनान्वेषिणाम्।  
मखोहरिसभासदां कलकलेन वा पूरितः  
प्रशास्तृनिनदेन वेत्युदभवन्नृणां संशयः॥११२॥**

**किं मैत्रावरुणेन मन्द्रमधुरव्याहारिणाऽऽकर्षितः  
किं होत्रुत्तमयाज्यया निजबलाद् वृन्दारकाणां गणः।  
किं वाध्वर्युवषट्क्रियाश्रुतिभवत्संरम्भपूर्णस्तदे-  
त्येवं भूरिविवादसान्द्रसदसा नानन्दि कस्को जनः॥११३॥**

**वपा अथ नृपार्चितोहुतवहे हुता मन्त्रविन्  
निरीक्ष्य न ममौमुदा वपुषि यज्वनामग्रणीः।  
प्रमोदनयनाम्बुभिर्न्निबिडपूरितोरस्थलः  
सुतृप्तविबुधार्पितां दधदिवैष पुष्पाञ्जलिम्॥११४॥**

**सामोदं करतालिकाःकतिपये तस्मिन्क्षणेऽवादयन्  
नृत्यन्ति स्म मुदा विसंष्ठुलपदं के चित्तदा संसदि।  
इन्द्राग्न्यश्विमुखान्मखेऽत्रसुहितानस्ताविषुश्चापरे  
नानाभावविभाविता इति जना उच्चावचं चक्रिरे॥११५॥**

**तूर्याडम्बरशम्बराम्बरचलद्गीर्वाणवृन्दाकुलः  
काष्ठातीतनिनादकारिनलिकाध्वानैर्निरुन्धन् श्रुतीः।  
संप्राप्तातुलदक्षिणद्विजवराशीर्वादसंनादितो  
ऽजैषीद्यज्ञवरः स धर्मजकृतं तं राजसूयाध्वरम्॥११६॥**

**गाम्भीर्येणपयोनिधिं सुरतरून् दानेन मत्या गुरुं  
नीत्या शुक्रमनुत्तमेन यशसा शीतद्युतिं शारदम्।  
यो धर्मेण युधिष्ठिरं विजयते यस्य प्रसादादभूद्  
विद्वद्वृन्दनिकेतनेषु सततं सा चञ्चलाऽचञ्चला॥११७॥**

**भूमीमण्डलमण्डनायितयशा मण्डीपुराखण्डलः  
सर्वस्वार्पणतुष्टसद्गुरुकृपापीयूषधाराधरः।  
सोऽयं शोभननामकं द्विजवरं संप्रेष्य तस्मिन्दिने  
सर्वानभ्यभवन्निजैर्वितरणैर्यज्ञेश्वरप्रीतिकृत्॥११८॥**

**पितापुत्रीयायामथ मधुरकण्ठं गिरि तदा  
स सुब्रह्मण्यायां सविधि विहितायां मखिवरः।**

**शृतेषु च्छागेषु प्रतिपशु पुरोडाशहवनं  
विधातुं प्रारब्ध त्रिदशगणसंतोषफलकम्॥११९॥**

**तदैव वसतीवरीरप उपाहरन् सत्वरा  
द्विजाःसुरनदीतटात् स्फुटतरातपच्छायतः।  
समन्त्रकमसादयन् द्रुतममूश्च शालामुखा-  
नलापरदिशि क्षमाः परदिनीयसुत्याविधौ॥१२०॥**

**अस्तशैलशिखरं गते रवावङ्गयागविधिरुत्तमोऽभवत्।  
स्विष्टकृच्चरमकृत्यसंभृतो मोददःसकलनाकिसन्ततेः॥१२१॥**

**विधाप्य वसतीवरीपरिहृतिं चतुर्थे दिने  
विभूष्य सकलर्त्विजोऽध्युषितशोभनाग्नीध्रकान्।  
प्रजागरकृते वधूं विधिबलादमूं बोधयन्  
असाववसदादरात्सततसोमगोपायिता॥१२२॥**

  अथ पञ्चमेन्हि स्तोकविश्रान्तेषु श्रान्तेष्वपि सौत्यदिनसंप्राप्तिजप्रहर्षपरिपूर्णस्वान्तेषु चिरविश्रान्तेष्विव त्वरमाणेषु याजकेषु रात्रितृतीयभागारम्भएव निर्मलं गाङ्गमम्भोवगाह्य संनद्धेषु बद्धपरिकरेणाशीतिवार्षिकेणापि यूनोऽपि वैलक्ष्यलक्षीकृतान्विदधताऽध्वर्युणा हुतास्वाग्नीध्रीये यज्ञतनुषु प्राक्रामयत् सवनीयस्य पशोस्तन्त्रं सर्वतन्त्रस्वतन्त्रोऽसौ मन्त्रविदामग्रणीः॥

**उपांशुपात्रप्रमुखानि तत्र प्रयुज्य पात्राणि खरेऽखिलानि।  
यथावकाशं चमसान् परिप्लवां न्यवेशयच्चाधवनीयपात्रम्॥१२३॥**

**पुरोधुरं पूतभृतं निवेश्य स्थालीस्ततश्चैकधनाःस्रुवोऽथ।  
कृत्वोपरे ग्राववरांश्च संमुखान् राजानमासादयदेषु यज्वा॥१२४॥**

**सविश्वरूपाभिधसामगानउपाकृते प्रातरथानुवाके।  
मुदा तदा निर्वपति स्म सम्यगध्वर्युवर्य्यः सवनीयमाशु॥१२५॥ **

**धानाः करम्भान् यवजान् विधाय ग्रोहीनगृह्णात्परिवापहेतोः ।  
ततः पुरोडाशनिमित्तमेतानामिध्यमेकीकृतवान् पयो ऽथ॥१२६॥**

  अथैकधनाद्याहरणे जाते प्रचारे च दधिग्रहस्यांश्वदाभ्ययोश्चोपांशुप्रचारे च निष्पन्नेसोमस्य राज्ञोमहाभिषवे ऽन्तर्यामप्रचारोत्तरं गृहीतेषु विधिना ग्रहेषु गीते च सुस्वरमास्तावे बहिष्पवमानउद्गात्राव्याघारितेषु धिष्ण्येष्वभूदाश्विनग्रहणम् ॥

**ग्रहेषु सज्जेषु ततो ऽखिलेषु प्रावर्तताग्नेयवशोः स यागः ।  
अध्वर्यु मैत्रावरुणावथाग्नीद्धोता च चक्रुः किल यत्र कार्यम्॥१२२ ॥**

  अथ हुतायामाग्नेयपशुवपायां निर्वर्तिते च ग्रहावकाशोपस्थाने सवनीयप्रचारद्विदेवत्यप्रचारशुक्रामन्थिप्रचारेषु निष्पादिते च भत्ते विरचितसकलसामाजिकसाधुवादे चाच्छावाकवादे ऋतुग्रहप्रचारोत्तरभाविन्यैन्द्राग्नग्रहणे कृतउदीरिते च मन्द्रमाज्यशस्त्रे होत्रा वैश्वदेवग्रहणसमनन्तरं मधुरतरं गीते चोद्गात्रा ऽऽज्यस्तोत्रे होत्रा च प्रउगशस्त्रे निगदितेषु मैत्रावरुणप्रभृतिभिरुक्थ्यपर्यायेषु निष्ठामटीकत सवनाहुत्यन्तशेषकर्मपरिशोभितं प्रातःसवनम् ॥

**शस्त्रस्तोत्रप्रचुरनिनदो देवतामोदहेतु-  
स्तत्र प्रातः सवनविहितः सो ऽभवत्सोमहोमः।  
यस्मिन्नक्ष्णां शतकदशकं बिभ्रदेको महेन्द्र-  
श्चित्रं नानाविधविधिभवाश्चर्यसाक्षीबभूव॥१२८॥**

**औदुम्बरीतलनिषण्णकुशाप्रसारि-  
प्रस्तोतृसाममधुरस्वरजाततोषाः।  
उद्गातृगीतिकृतकर्णसुखाःसभास्था  
नैव प्रयातमविदन् क्षणवद्दिनं तत्॥१२९॥**

**होतुः शस्त्रं प्रथममभवत्स्तोत्रपूर्वं प्रशास्तु-  
स्तस्मादग्रे प्रथमसवने ब्राह्मणाच्छंसिनो ऽथ ।**

**अच्छावाकस्य च परमतः शस्त्रमाश्चर्यरूपं  
चैवं माध्यंदिनसवनगा स्तोत्रशस्त्रालिरासीत् ॥१३०॥**

**समाप्यासौ प्रातःसवनमिति शक्रादिविबुधान्  
हविःसोमैस्तृप्नान् पुनरपि हविर्भिर्मदयितुम् ।  
अथारेभे माध्यंदिनसवनमाश्चर्यचरितो  
विदित्वा गीर्वाणान् कृतपशुपुरोडाशमनसः॥१३१॥**

  अथ प्रतायमानेऽभिषवादिमाध्यंदिनसवने स्तूयमाने सुस्वरं ग्रावस्तुता राजनि कृते ग्रहग्रहणे ग्रहावकाशोपस्थानात् परं सदसि गीयमाने च माध्यंदिनपवमाने धिष्ण्यव्याघारणे विहिते संपादिते च दधिधर्मे
सवनीययागशुक्रामन्थिष्वनुष्ठितेषु ॥

**चतुष्पदगवीर्मखे प्रददुरेव याज्याः पुरा  
कथं रजतधेनवः कुशवृते प्रदेया इह ।  
इति श्रुतिविचक्षणः समवधार्य तस्मिन् मखे  
ददौ सुरतरूपमःसदसि गास्तदाऽष्टापदीः॥१३२॥**

**मदीयतातं ज्वलनं हविर्भिः पुष्णाद्भिरस्म्यद्य कृतोपकारम् ।  
इत्थं विचिन्त्येव सुवर्णमृत्विक्करेषु गोरूपधरं तदाऽभात् ॥१३३॥**

**तदैव चमसाध्वर्युप्रसर्पकमुखान् द्विजान् ।  
विपुलाभिर्दक्षिणाभिः स यष्टा समतोषयत् ॥१३४॥**

**तदा स्वयमुपागतः किमु शतक्रतुः सादरं  
दिदृक्षुरमुमध्वरं जनमितीव विस्मापयन् ।  
समेत्य युवकाशिकापुरवरेश्वरः श्रद्धया  
समर्प्य विपुलं वसु व्यधित भूषितं तत्सदः॥१३५॥**

**सोमेनापहृतानि किं सुतधिया चेतांसि तद्वीक्षिणां  
किं वा मोदमुधासमुद्रलहरीमग्नानि निर्यान्ति नो ।  
किं सामश्रुतिमूर्च्छितानि यदमी प्राप्ताः क्रतोर्मण्डपं  
निश्चेष्टा निरगुः समस्तदिवसं नेतः सभायां स्थिताः॥१३६॥**

  तदनु कृते मरुत्वतीयप्रचारे तृतीयमरुत्वयीयग्रहणे च मरुत्वतीयशस्त्रमुद्गिरति होतरि माहेन्द्रग्रहणे च नन्दयति महेन्द्रं पृष्ठास्तोत्रेषु प्रगीयमाने चोद्गात्रा परितोषितसकलसभास्तारान्तरे रथन्तरे निगदति निष्केवल्यशस्त्रं होतरि विरचिते माहेन्द्रेण सहातिग्राह्यप्रचारे वामदेव्यस्तोत्रपूर्वकमुक्थ्यपर्यायेषु प्रशास्त्रोदीरिते शस्त्रे नौधसस्तुतिपूर्वके ब्राह्मणाच्छंसिना कालेयस्तोत्र- पूर्वकमच्छावाकेन समाप्यत माध्यंदिनं सवनाहुत्यन्तशेषकर्मालंकृतं सवनम्॥

**माध्यंदिनं सवनमित्थमसौ समाप्य  
सद्यस्तृतीयसवनोत्सुक्रमानसोऽभूत् ।  
श्रद्धावतां सततवैधविधौरतानां  
किं श्रान्तिराश्रयति चित्तशरीरवाचः॥१३॥**

  अथ तृतीयसवनारम्भे ससंरम्भमनुष्ठितेष्वदित्यग्रहग्रहणयागमहाभिषवेषु गृहीतेषु ग्रहेषु जाते चाशिरावनयने ग्रहावकाशोपस्थानादुत्तरं सदसि गीयमानआर्भवपवमानेऽङ्गयागसवनीयप्रचारप्रस्थितप्रचारेषु कृतेषु विधीयमाने पिण्डदाने सावित्रग्रहणप्रचारयोरुत्तरं वैश्वदेवग्रहे गृहीते तारमुदीरयति वैश्वदेवशस्त्रं होतरि सघृतसौम्ययागमनुव्याघारितेषु धिष्ण्येषु पात्नीवतग्रहणप्रचारयोः परस्तादुद्गात्रा गीयमाने यज्ञायज्ञियाख्येऽग्निष्टोमसामनि होतर्यानन्दयत्याग्निमारुतशस्त्रेण विरचितसितोष्णीषानृत्विजः प्रतिधिष्ण्यं प्रज्वलितानग्नीन् सामाजिकांश्च ध्रुवावनयने कृते चमसप्रचारसमनन्तरमनुष्ठितेष्वनूयाजादिषु हारियोजनग्रहणप्रचारशोभितमवासासीद्यज्ञपुच्छादिसवनाहुत्यन्तशेषकर्म-समलंकृतं तृतीयसवनम् ॥

**तुष्यद्धोत्रकसप्रकोक्तविलसत्प्रस्थानयाज्याभृतं  
माद्यच्छक्रमुखाखिलादितिसुतस्तोचाग्र्यशस्त्रावृतम् ।  
दीप्यज्ज्वालहुताशभासितदिशं तं पश्यतां मण्डपं  
सभ्यानां विधिसंसदीव परमो मोदस्तदानीमभूत् ॥१३८॥**

**ऐकान्यिकत्वमपि यन्नबभूव होतुः  
शस्त्रं तदा निगदतो निशि वैश्वदेवम्।  
तेनास्य चित्रचरितस्य जनातियायि  
शीलं बभूव भृशनन्दितविश्वदेवम् ॥१३६॥**

**आग्निमारुतमथान्तिमशस्त्रं वर्जितस्खलितमेष उदीर्य।  
साधुवादविवशाद्यजमानात् प्राप कण्ठगतमौक्तिकहारम् ॥१४०॥**

**अस्माकमस्त्यग्निरसौ पुरस्तान्मरुत्किमायास्यति वा न वाऽद्य ।  
परीक्षितुं किं विति शुक्रवस्तैः शिरःप्यधाद्याजकयाज्यवर्गः ॥१४१॥**

**पश्वङ्गयागरुचिरं कृतसोमयागं  
धानाकरम्भसुरसाज्यहविःप्रपूर्णम् ।  
जज्ञेतृतीयसवनं सुरभूसुराणां  
साहित्यकारि विधिदूषणलेशशून्यम् ॥१४२॥**

**यो यज्ञान्तरदुर्लभैर्निजगुणेस्त्यागैश्च भक्त्या कृतै-  
र्युक्तो दूषणलेशशून्यनिखिलानुष्ठानशस्त्रस्तुतिः।  
प्रायश्चित्तविशोधनाय विदधे तस्मिन् स सुत्वा मखे  
प्रायश्चित्तघृताहुतीः प्रमुदितः शेषं च कृत्यं निजम् ॥१४३॥**

**स पञ्चमदिनेऽखिलं परिसमाप्य चैवं विधिं  
विसृज्य सकलर्त्विजोविधिविसृष्टसख्यान्मुद्रा।  
कृताखिलविधिक्रमः प्रमुदितैर्बुधैर्वन्दिता  
मखाम्बनिधिपारगः प्रणमति स्म यज्ञेश्वरम् ॥१४४॥**

  अथ चिरातीतेऽपि यागे प्रतिक्षणतत्स्मरणसमुद्भूतप्रभूतरोमाञ्चकञ्चुकितैरासादितामन्दानन्दैरपि कण्टकावृतैरिव निरन्तरनिर्यन्नयनाम्बुपूरतया संपादयिष्यद्भिरिव चिरपरिश्रान्तस्य तस्य यज्वनो निकटण्वावभृथोचितं तोयपूरमध्वरवराघलोकनौत्सुक्यनिर्निमेषेक्षणतया हविःसुहितसोमरसास्वादनजनितमदाक्रान्तनिद्रालुनिर्जरन्यासीकृतामिवा-स्वप्नतां वहद्भिरवभृथावगाहनोत्कैर्मानसारधनैर्महाजनैः परिवृतो निष्पीडनसंजातग्लानितया स्पन्दितुमक्षममिव नीरसविधदेशशप्तयइव स्वयमपि नीरसविधतां दधानमुपवेश्य सम्राडासन्द्यांराजानं गायद्भिः सुस्वरं सामानि सामगैः स्तोष्यद्भिः स्तुत्रद्भिः स्तुतवद्भिश्च होत्रकैर्विविधयज्ञायुधधरैरध्वर्युपुरोगमैश्च संगृहीतावभृथीयेष्ट्युपकरणैःप्रयताचरणैः परिशुद्धान्तःकरणैः सर्वतो निरुद्यमानगमनमार्गः परिर्कार्मिभिः सोमपानमत्तप्रसुप्तगीर्वाणगणबोधनायेव तत्रिनीप्वौपवाह्यनिवहाव्हानायेव दिवमाक्रामता भेरीनिस्साणतूर्यप्रमुखवादित्रनिनदेन विदार्येव रसातलं संपिपादयिषुर्यज्ञशरणधारणवेतनं शेषप्रभृतिभुजङ्गपुङ्गवानां विनिर्गत्य प्रदक्षिणक्रमेण क्रतुस्थानादविरलपौरकरयुगलपतत्पुष्पवृष्टिरचितमृदुलास्तरसंचरणेन तिरोभावयन् भूगमनक्लेशमानुयात्रिकाणामन्तरान्तरा सामगानकृतसमस्तजनसंवननो ध्रियमाणातपत्रतयापवित्रतममात्मानं पादैरस्प्रष्टुकामेनैव दिनकरेण परिहृतावकाशो यशोनिशाकरप्रकाशशमिततापातिरेकतया निमित्तमात्रतामातन्वन्हेमन्तस्य रविन्दीकृतौप्रतिपदं प्रणमद्भिर्बिभ्रद्भिश्चरणाङ्कितमहीपरागंसानुरागं शिरस्सु भक्तिभरितैः सुचरितैरनुगम्यमानः संप्राप्य त्रिलोकीतीर्थमौलिललामभूतां सकलसुरासुरमुनिनिर्षोवतसलिलां भगवत्या भागीरथ्या विभूषितां मणिकर्णिकामारभतात्रभृथीयामिष्टिम् ॥

**श्रद्धाऽनुद्धतबुद्धिभिः परिवृतःपौरैर्विशुद्धाशयैः  
संरुद्धप्रसरःस यज्ववृषभःसंघीभवद्भिश्च तैः।  
इष्टिं शिष्टवरिष्ठदृष्टचरितो हृष्टैःसुरैर्नन्दितां  
तस्मिन् तीर्थवरे पुरारिमतनोत्संप्रीणयिष्यंश्चिरम् ॥१४५॥**

**धृतावतारःकिमु काशिकापतिः किमेष यज्ञेश्वर एव साक्षात् ।  
जनेरिति स्वीकृतचित्रतर्कैर्मुहुःप्रहर्षादभिवीक्ष्यमाणः॥१४६॥**

**निवारिताशेषनृपालवेषस्तरिं समारुह्य मयूरचिन्हाम् ।  
भक्तिप्रकर्षानतकाय ईश्वरीप्रसादनारायणसिंहभूपतिः॥१४७॥**

**सिष्णासुरेत्यावभृथे तदानीं प्रणम्य जज्वानममुं सहर्षम् ।  
जनान् समेतान् मणिकर्णिकायां श्रद्धाम्बुधौमज्जयति स्म चित्रम् ॥१४८॥**

**विहितावभृथेष्टिनाऽमुना नृपपौरौघनिरन्तरे तदा ।  
जनिताखिलदोषशोधनं शुचि सस्ने मणिकर्णिकाजले ॥१४६॥**

**प्रागेवाखिलतीर्थमौलिमणितां प्राप्ता शिवानुग्रहा-  
दद्यासौ मणिकर्णिकाऽवभृथजामासाद्य शुद्धिं पराम् ।  
दोषान् मानसकायिकोक्तिजनितान्निर्मूलयेत्सत्यमि-  
त्यस्नासीद्धृतनिश्चयो ऽखिलजनो जज्ञे च शुद्धः क्षणात् ॥१५०॥**

**उद्धूता जलबिन्दवोऽच शिरसा यैःसादरं धारिता-  
स्तेभ्यः स्वाधिककालजं शुभफलं दातुं दरिद्रो विधिः।  
किं वा दास्यति यज्वनेऽधिकफलं श्रुत्वेति गौया वचो  
नूनं मुक्तिमवेत्य सर्वसुलभामीशोऽपि मूकोऽभवत् ॥१५१॥**

  अथासौ चिरमवगाह्यसप्रमोदं जान्हवीजलमापाद्यच कृतकृत्यतां कृत्स्नजनस्य तूर्णमुत्तीर्णोऽहते वाससी परिधाय पुरोधायाध्वर्युमुखाननुगम्यमानः पत्न्याप्रतिपदं प्रणमद्भिः संजिघृक्षद्भिश्चचरणोदकं बहुभिरास्तिकजनैः क्रियमाणविलम्बोऽपि जनयन् शुभाशीर्वादकुशलप्रश्नादिनातेषामुन्मस्तकं प्रमोदमासाद्ययज्ञवाटं प्रविश्य प्राग्वंशंसंतर्प्यचोदयनीयायामिष्टाौ देवताः परितर्प्यमित्रावरुणावामिक्षयासमालक्ष्य भृशपरिश्रान्तानृत्विजो विधाय पूर्णाहुतिमुदवसानीयेष्टिस्थाने प्रदक्षिणीकृत्य प्रदक्षिणार्चिषो हुतवहानासादितस्वनिकेतन आधाय विधिनाऽग्नीन् कृत्वा च सायं होममभूत्सर्वतः कृतकृत्यः ॥

**धन्या सा जननी शशीव जलधेर्यस्या अभूत्प्रागसौ  
श्रौतस्मार्तसमस्तदर्शनविदा या वन्दिता चामुना।  
धन्येयंनगरी वसिष्ठमिवयं देधेऽधुनैषा ऽऽत्मना  
धन्याश्चापि वयं यदङ्घ्रियुगले मूर्ध्ना नमामो मुहुः॥१५२॥**

**कृत्वा शक्रमुखान् सुरान् स सुहितान् दत्वाऽतुला दक्षिणा-  
श्चक्रे ब्राह्मणतर्पणं चिरतरं नानाविधेनान्धसा।  
यस्मिन् षड्रसशालिभक्तरुचिरापूपादिसंतर्पिता  
मन्यन्ते स्म महीसुरा दिविषदः किं चिद्धविर्वञ्चितान् ॥१५३॥**

**कस्को नाजनि भूसुरोऽच सुहितः को नाप वा दक्षिणाः  
का वीथी जनिता सिता न यशसा के श्रोत्रिया नार्चिताः।  
केऽन्तर्वाणिवराः सभासु महतींनापुः सपर्यांततः  
को वा विस्मयपूरमग्नहृदयो नास्मिन्मखेऽजायत ॥१५४॥**

**इष्टं विधायेत्थमसौ प्रहृष्टः पूतैरत्नंकर्तुममुष्यभूमिम्।  
तूर्णं समाज्ञापयति स्म कारीन् निर्मातुमाराममिहाभिरामम् ॥१३५॥**

**घनं कदलिकावनं तदनु त च जज्ञेऽचिरात्  
प्रफुल्लनवमल्लिकाप्रमुखवृक्षषगडान्वितम् ।  
यदीयसुमपूरितं स्थलमवेक्ष्य नूत्ना जनाः  
पुरा सुरकरोज्झिते सुमगणे न संशेरते ॥१५६॥**

**अथाशु मल्लीकरवीरबिल्वधात्रीमुखानोकहशोभमानम् ।  
स्थलं ससंरम्भविजृम्भमाणरम्भाशतस्तम्भभृतं बभौ तत् ॥१५२॥**

**संप्राप्तमानन्दवनेक्षणार्थं मन्दादरं नाकगतौपुनः किम् ।  
भूनन्दनं स्थानमिदं यतोऽच संदृश्यते भूसुरवृन्दमेव॥१५८॥**

**किं वञ्चितं विष्णुपदाभिधानादानन्दनं नन्दनमीक्षणानाम् ।  
यज्ञस्य विष्णोः पदमेतदाप्य प्रतिष्ठितं वीक्ष्य जहर्ष लोकः॥१५६॥**

**ततो दृढं कारयति स्म तत्रोपलौर्विशालैः कृतबन्धमन्धुम् ।  
माधुर्यनैर्मल्यतुषारताभिर्यदम्बु गङ्गाम्ब्वतिसंदधाति ॥१६०॥**

**अत्रान्तरे हिमगिरेः समुपागतेन  
मण्डीपुरेश्वरनिदेशवशंवदेन ।  
दूतेन तन्नगरयानकृतेऽर्थ्यमानो  
यातुं स निश्चितमनाःसुधियां वरिष्ठः॥१६१॥**

**गौष्ठीनजालवनपतनपार्थिवश्री-  
गोविन्दरावनृपसोमपुरोहितेन ।  
सप्रश्रयं प्रणमता वदता निजाङ्घ्रि-  
पूजोत्सुकं नृपममुं परिचर्यमाणः॥१६२॥**

**प्राप्य प्रयागमवगाह्य सिताऽसितान्तः  
संतर्प्य देवपितृपूर्वमनेकविप्रान् ।  
भूपेन नम्रशिरसा विनतेन तेन  
निन्ये निजं गृहमनेकविधोपचारैः॥१६३॥**

**भूपोऽथ तं विदधतं स्वगृहं सुपूतं  
शीलेन शीतकरशीतलकोमलेन ।  
चक्रे पयोनिधिगभीरमपि क्षणेन  
मोदाऽमृतामलचलल्लहरीपरीतम् ॥१६४॥**

**स्वीकृत्य तस्य स नमस्यगुणःसपर्यां  
पर्यायभाषिबुधमण्डलमण्डितायाम् ।**

**भूपस्य संसदि मनांसि नृणां समस्त-  
शास्त्राविरोधमुपपाद्य चिरादतार्प्सोत् ॥१६५॥**

**हुंकारमाचपरिभूतविवादिवर्गः  
संप्रार्थितो नृपवरेण पदानतेन ।  
शैवोंविधाय दुरितक्षयदक्षदीक्षां  
तस्मै स पार्थिवशिवार्चनमादिदेश ॥१६६॥**

**मुक्तः कथं चिदमुना विरहासहेन  
मण्डीपुरेन्द्रमवलोक्य नितान्तभक्तम् ।  
प्रासादनिर्मितिभृशोत्सुक्रमानसो ऽथ  
तूर्ण व्यभूषयदसौ निजयज्ञशालाम् ॥१६७॥**

**उत्सृज्य तत्रान्धुमशेषभूततृप्त्यै स सुत्वा सुरसद्भ कर्तुम् ।  
जातत्वरः प्रेरयति स्म शिल्पपारीणबुद्धीनथ तत्र कारीन् ॥१६८॥**

  अथ निरूप्य शुभं मुहूर्तं निर्वर्तिते शिलान्यासे स्थूलस्थूलोपलशकलचक्रवालभिद्यमानरसातलविवरनिः-सरत्फणाभृत्फूत्कारमनुकुर्वति पर्वताहूतप्रचुरप्रस्तरसमीकरणचटत्कारे विवदमानेषु स्वस्वशिल्पनैपुण्यवर्णनपुरःसरं विविधवास्तुनिर्माणविषये कारिवरेषु सम्भाव्येव चिरमात्मानं प्रतार्यमलयेन पर्वतवतींदिशमाश्रितं भगवन्तं कुम्भसंभवं द्विदृक्षुतया पुनः काशिकां समागतं सहैव धर्मपत्न्यालोपामुद्रया यायजूकममुं प्रसादयितुमिव संनिदधतं विन्ध्यपर्वतं संशाययत्यतिशयितो- दग्रग्रावराशौ मसृणीकरणगुणप्रतिबिम्बिता इवोद्यानमध्योद्यत्फलपल्लवतल्लजवेल्लिता वल्लीःसमुत्कीर्णाःप्रकाशयद्भिरा- कल्पमनल्पां जल्पाकजनजेगीयमानामसमानाममुष्य कीर्तिमम्बरपथातिथीभवन्तोमुत्तम्भवितुमिव धृतविग्रहैःस्तम्भैः शिवपरिचर्यागतरजताचलविमलाधित्यकाविशयसंपादनालंकर्मीणैः कुड्यैश्च समलंकृतं विस्तृतविर्तार्दिकासनाथसर्वतोभागतया- ऽभितो निषण्णपान्थजनवर्ण्यमानरामणीयकं यज्ञमिव [विततप्रस्तरवेदिकं](# "दर्भमुष्टिः वेदिश्च पाषाणानां वितर्दिका च")प्रतिपक्षक्षोणीपतिसमागममिव [संभ्रमदयोधरावरणं](# "संभ्रमादी त्वराजनको योधानां रावरणो यत्र । सम्यक् भ्रमदयःकीलं धरत्यावरणं यत्र") राजभवनमिव[विचित्रमत्तवारणं](# "मदयुक्ता गजा यत्र । विचित्रो मत्तवारणो निर्व्यूहो यत्र ।") वैशेषिकनयमिव [द्रव्यगुण](# "द्रव्यादिसाधकत्वात् । धनानश्वरतासंपादकत्वाच्च")स्थिरीकरणप्रवीणं वणिगापणमिव [धृतपृथुलतुलं](# "स्तम्भाधारप्रस्तरा मानदण्डाश्च")सरइव [बहुकीलालंकृतं](# "बहुजलं कृतं कीलैरलंकृतं च") [विशालमपि](# "विस्तृतं शालारहितं च") [चन्द्रशालाशोभितशिरःप्रदेशं](# "शिरोगृहेण")[मानोन्नतमपि](# "प्रमाणेन") [विमानाधिकश्रीकं](# "प्रमाणशोभारहितं व्योमयानापेक्षया रम्यं च") [टङ्कपरिष्कृतमपि](# "शस्त्रविशेषैर्निर्मितम् ।") [विटङ्कशोभा](# "टङ्कजन्यशोभारहितं कपोतपालिकाभूषितंच")श्रयमाकल्पस्थायिनंदृढं पुरतः सभामण्डपमण्डितमभिनवं निरमीमपत्प्रासादम् ॥

**मन्ये यत्र सुरापगातटचलद्वीचीभृशान्दोलन-  
प्राप्तोत्कर्षतुषारमन्दपवने वासाय बद्धस्पृहः।  
कैलासाचलनित्यवासविरसो मन्दादरो मन्दरे  
सान्निध्यं बहुमन्यते स्म सगणःश्रीपार्वतीवल्लभः॥१६६॥**

**तस्मिन्सुन्दरमन्दिरे दृढतरे संपूर्णकल्पाकृतौ  
पत्नी तस्य बतार्च्यदेवनिवहानाह्वातुकामा किमु ।  
शैवं प्राप पदं प्रसूय तनयामल्पायुषं हा यतः  
श्रेयांसि प्रबलान्तरायसहितान्याप्तगमे शुश्रुम ॥१००॥**

**पुत्रीकृत्य विधानतो द्विजसुतं पञ्चाब्ददेश्यं मृतां  
वैतानाग्निसमस्तपात्रसहितां संस्कृत्य स प्रेयसीम् ।  
तादृग्दारवियोगशङ्कुमनिशं चित्ते वहन् दुःसहं  
धैर्येणैव यथापुरं कतिपयं कालं बुधोऽयापयत् ॥१७१॥**

**शमीतरुरिवोद्वहन् हृदयदाहिदुःखानलं  
ज्वरेण महता बत प्रतिदिनं प्रशुष्यत्तनुः।               
         विचार्य चपलाचलं भवमसौ निसर्गारसं  
त्वरामतनुतादराद्धरिहरप्रतिष्ठाविधो ॥१२२॥**

**सज्जीकृत्य समस्तवस्तुनिचयं देवप्रतिष्ठाचितं  
मूर्तीः श्वेतदृषद्भिरुत्तमतमाःसंपाद्य च द्योसदाम्।  
वृत्वाऽऽचार्यमशेषतद्विधिविदं संभाव्य चर्त्विग्गणं  
प्रारब्धुंनिदिदेश तीव्ररुजयाक्रान्तोऽपि वैधं विधिम् ॥१२३॥**

**नन्दाग्न्यङ्कधरामिताब्दगसिताषाढे दशम्यां विधा-  
वास्थाप्यन्त यथाविधानममुना तत्पञ्चसूत्रीमितम् ।  
रुद्रैकादशकं फणीन्द्रशयनः सूर्योगणेशः शिवा  
गङ्गाभैरवतार्क्ष्यमारुतिवृषश्रीदक्षिणामूर्तयः॥१२४॥**

**आहूता विबुधास्तदावनिगुरुं नालोक्यसंस्थापने  
निर्धार्यतिरुजार्दितं तमगमन् यां दुर्दशां दुःखिताः।  
स्मर्तुं वक्तुमिमां विलेखितुमपि स्याम क्षमाःस्यान्न चे-  
च्चेतो दूनतमं सगद्गदजडा वाणी तनुः स्तम्भिता ॥१२५॥**

**श्रद्धाोद्रेकमनीदृशेऽपि समये दृष्ट्वा प्रमोदेन वा  
नायातो नियतं रुजार्दित इति प्राप्रेन शोकेन वा ।  
निर्यद्बाष्पजलाकुलाक्षियुगलाःसभ्याःशिलानिश्चला  
नाविन्दन्त विशेषदर्शनविधौदाक्ष्यं सधैर्याअपि ॥१२६॥**

**पूर्वेहन्यधिवासितान्सुरवरान् संस्थाप्य तस्मिन्दिने  
संप्राप्तं सहऋत्विजं गुरुवरं संपूज्य धेन्वादिभिः।**

**सम्यक् पर्यवसायिताखिलविधिः कृत्यावशेषोभ्भितो  
ब्रह्मण्येव निवेश्य चित्तमनिशं रागं भवेऽसौ जहौ॥१७७॥**

**श्रोतुं वक्तुमपाटवं यदभवद् द्रष्टुं मनाक् स्पन्दितुं  
तच्चित्तभ्रमसंनिपातजमिति भ्राम्यन्ति के चिन्मुधा ।  
संध्योपास्तिशिवार्चनश्रुतिशिरः पाठावधानैर्वयं  
संपन्नः प्रणवैकतानहृदसावित्येव मन्यामहे ॥१७८॥**

**आरोग्यार्थिभिर्पितं बहु हसन् यद्भेषजं सोऽपिबत्  
संपत्तित्वरितः कृताखिलविधिर्मत्वा जनान् बालिशान् ।  
आशिश्वासिपया रुजा धृतित इत्यूचुः क्षणावेक्षका  
ब्रह्मात्मैक्यविभावनादिति वयं नित्येक्षका मन्महे ॥१****७९****॥**

 इत्थमतिवाह्य स्तोकमनेहसमालोचयन्नैकदिनावशिष्टमुत्तरायणं वसुमतीं विहातुकामो व्यावर्तितनिखिलविषयवासनः प्रणवार्थैकतानमना वितीर्यविप्रनिवहेभ्यो भूरियो दानानि चिरकालसकलविद्याभारवहनश्रान्तइव बहुमन्यमानो दीर्घनिद्रां त्रयश्चत्वारिंशत्तमे वर्षे यशसैवभूमण्डलममण्डयन्मन्ये च नियतमवापदखण्डब्रह्मरूपताम् ॥

**नातथ्यां किमपीह वाचमवदं नावर्णय बन्दिव-  
न्नात्युक्तिं क्व चिदाश्रयं न कविताप्रागल्भ्यमीषद् व्यधाम् ।  
नूनं विस्तरवीक्षणालसमतीन् दृष्ट्वा जनान् संकुच-  
द्वाक्यःकिं तु गुणैकदेशकथनेनापावयं स्वं वचः॥१८०॥**

**श्रीमत्तातनृसिंहशास्त्रिचरणस्वर्वृक्षसंसेविनः  
पूज्यश्रीगुरुबालशास्त्रिकरुणापीयूषपूतात्मनः।  
नन्दाग्न्यङ्कमहीमिते विरचिता संवत्सरे वैक्रमे  
स्याद् गङ्गाधरशास्त्रिणः कृतिरियं विद्वज्जनानां मुदे ॥१८१॥इति॥**

**इति श्री ६ बालशास्त्रिजीवनवृत्तान्तः ॥**





![](include/loader.gif) **Please Wait....**





**End Of Book**











\]
