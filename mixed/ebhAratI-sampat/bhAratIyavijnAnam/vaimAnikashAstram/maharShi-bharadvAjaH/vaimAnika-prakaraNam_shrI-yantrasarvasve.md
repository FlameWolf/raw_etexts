+++
TITLE = "वैमानिक-प्रकरणम् (श्री-यन्त्रसर्वस्वे)"
AUTHOR = "महर्षि-भरद्वाजः"
DOMAIN = "भारतीयविज्ञानम्"
SUB-DOMAIN = "वैमानिकशास्त्रम्"
PAGES = "10"
LANGUAGE = "संस्कृतम्"
"SERIAL NO." = "Ebharati-4560"
url = "https://www.ebharatisampat.in/readbook3.php?bookid=MDIzNDQ0NTY4MjQ3NzM0&pageno=MjI0MjQyNjk5NTk="
title = "वैमानिक-प्रकरणम् (श्री-यन्त्रसर्वस्वे)"

+++
[[वैमानिक-प्रकरणम् (श्री-यन्त्रसर्वस्वे)	Source: [EB](https://www.ebharatisampat.in/readbook3.php?bookid=MDIzNDQ0NTY4MjQ3NzM0&pageno=MjI0MjQyNjk5NTk=)]]

\[













**महर्षि भरद्वाज प्रणीते श्री यन्त्रसर्वस्वे**

**वै मा नि क प्र क र ण म्.**



**प्रथमोऽध्यायः**


**॥ मङ्गलाचरणम् ॥**

यद्विमानगतास्सर्वे यान्ति ब्रह्मपरं पदम् । तंनत्वा परमानन्दं श्रुतिमस्तकगोचरम् ॥  
पूर्वाचार्यकृतान् शास्त्रानवलोक्य यथामति । सर्वलोकोपकाराय सर्वानर्थविनाशकम् ॥  
त्रयीहृदयसन्दोहसाररूपं सुखप्रदम् । सूत्रैः पञ्चशतै र्युक्तंशताधिकरणैस्तथा ॥  
अष्टाध्याय समायुक्त मतिगूढंमनोहरम्। जगता मतिसन्धान कारण शुभदं नृणाम् ॥  
अनायासा द्योमयान स्वरूपज्ञानसाधकम् । वैमानिकाधिकरणं कथ्यतेऽस्मि न्यथाविधि ॥५॥

**॥****व्याख्यानश्लोकाः****॥**

महादेवं महादेवीं वाणीं गणपतिं गुरुम् । शास्त्रकारं भरद्वाजं प्रणिपत्य यथामति॥  
स्वतस्सिद्ध न्यायशास्त्रं वाल्मीकिगणितं तथा । परिभाषाचन्द्रिकां च पश्चा न्नामार्थकल्पकम्॥  
पञ्चवारं विचार्याथतत्प्रमाणानुसारतः । बालानां सुखबोधाय बोधानन्दयतीश्वरः॥  
संग्रहाद्वैमानिकाधिकरणस्य यथाविधि । लिलेख बोधानन्दवृत्याख्यां व्याख्यां मनोहराम्॥  
व्याख्यालक्षणरीत्यास्य पाणिनीयादिमानतः । पारिभाषिकरूपत्वा द्व्याख्यातुं नैव शक्यते॥१०॥  
प्रारीप्सितस्य ग्रन्थस्य निर्विघ्नेन यथाक्रमम् । परिसमाप्तिप्रचयगमनाभ्यां यथाविधि॥  
शिष्टाचार परिप्राप्त मङ्गलाचरणं स्वतः । अनुष्ठाय यथाशास्त्रं शिष्यशिक्षार्थ मादरात्॥  
यद्विमानगतास्सर्वे त्युक्तश्लोका यथाक्रमम् ।स्वेष्टदेवनमस्कार रूपं मङ्गल मातनोत्॥  
अर्थात्सूचयति ग्रन्थादनुबन्धचतुष्टयम् । ब्रह्मानुग्रहसंलब्ध वेदराशिः कृपाकरः ॥  
निर्मन्थ्यतद्वेदाम्बुधिं भरद्वाजो महामुनिः। नवनीतं समुद्धृत्य यन्त्रसर्वस्वरूपकम् ॥१५॥  
प्रायच्छ सर्वलोकाना भोप्लितार्थ फलप्रदम् । नानाविमान वैचित्र्य रचनाक्रमवोधकम् ॥  
अष्टाध्यायैर्विभजितं शताधिकरणै र्युतम् । सूत्रैः पञ्चशतैर्युक्तं व्योमयानप्रधानकम् ॥  
वैमानिकप्रकरणं तस्मिन्नुक्तं महर्षिणा । तत्रादौ मङ्गलशोक तात्पर्य स्सन्निरूप्यते ॥  
उत्तरे तापनीये च शैव्यप्रश्नेच काठके \। माण्डूक्ये च यथोंकारः परापरविगागतः॥  
उक्तं स्या दारुरुक्षूणां ब्रह्मग्राप्त्यर्थ मादरात् । विमानत्वेन मुनिना तदेवान्नाभिवर्णितम् ॥२०॥  
वाच्यार्थलक्ष्यार्थ भेदा त्तद्विधा भिद्यते श्रुतौ । तुरीय एव लक्ष्यार्थः प्रणवस्येति कीर्तितः॥  
तदेवाखण्डैकरसः परमात्मेति चोच्यते । एतदालम्बनं श्रेष्ठमित्यादि श्रुतिमानतः॥  
गमनार्थ साधकानां भक्त्या तत्परमं पदम् । वाचकपणवो ब्रह्मबिमान इति वर्णितः ॥  
तमारुह्य यथाशास्त्रं गुरुक्तोनैव वर्त्मना । ये विशन्ति ब्रह्मपदं ब्रह्मचर्यादि साधनात्॥  
तदत्रमङ्गलश्लोक रूपेण प्रतिपादितम् । तदर्थबोधक पदान्यष्टश्लोके स्मृतानि हि ॥२५॥  
द्वितीयपदत्स्तेषु सम्यगुक्ता मुमुक्षवः। स एव कर्तृवाची स्या ज्जीववाचीति चोच्यते ॥  
यद्विमानगते त्यत्र वाचकः प्रणवः स्मृतः । विमानत्वेनात्र सम्य क्तदेव प्रतिपादितः॥  
एष एवादिमपदो भवे स्कर्तृविशेषणम् । तुरीयपदतः प्रोक्त मवाङ्मानसगोचरम् ॥  
अखण्डैकरसं ब्रह्म प्राप्तव्यस्थान मुत्तमम् । उक्तमेत त्कर्मपद मिति श्लोकान्धयक्रमात् ॥  
प्रणवाख्यबिमानेन गमनं यत्प्रकीर्तितम् । ततृतीय पदेनोक्तं वाच्यलक्ष्यैक्य बोधकम् ॥  
क्रियापद मिति प्रोक्तं अन्वयक्रमतः स्फुटम् । विशेषणपदानि स्युः कर्मण स्त्रीण्यथाक्रमम्॥  
प्रसिद्ध द्योतनार्थाय पश्चमं पद मोरितम् । तथैव सप्तमपदं नित्यानन्द प्रबोधकम्॥  
सर्व वेदान्त मानत्वबोधार्थ चाष्टमं पदम् । नत्वेति यत्पदं प्रोक्तं तत्प्रहीभाव बोधकम् ॥  
एतेन तत्त्वमस्यादि वाक्याथोंक्त मभूत्क्रमात् । यद्विमानगतेत्यत्र त्वंपदत्वेन वर्णितम् ॥  
तत्पदार्थत्वेन ब्रह्मपरं पद मितीरितम् । नत्वे त्यैक्यपरामर्शार्थो ऽसिपदार्थ बोधकः ॥ ३५॥  
इत्थं इलोका तत्वमसि वाक्यार्थ स्सन्निरूपितः । तदर्थैक्या नुसंधान रूप मङ्गलमातनोत् ॥  
एवं विधाय विधिव न्मङ्गलाचरणं मुनिः। पूर्वाचार्यांश्च तद्ग्रन्था द्वितीयश्लोकतो ऽब्रवीत्॥  
विश्वनाथोक्त नामानि तेषां वक्ष्ये यथाक्रमम् । नारायण श्शौनकश्च गर्गों वाचस्पति स्तथा॥  
चाक्रायणि र्धुण्डिनाथ श्चेतिशास्त्रकृत स्स्वयम्। विमानचन्द्रिका व्योमयानतन्त्रस्तथैवच॥  
यन्त्रकल्पोयानबिन्दुः खेटयानप्रदीपिका । व्योमयानार्कप्रकाश श्चेतिशास्त्राणि षट् क्रमात्॥  
नारायणादि मुनिभिः प्रोक्तानि ज्ञानवित्तमैः। विचार्यैतानि विधिव द्भरद्वाजःकृपानिधिः॥  
वैमानिकाधिकरणं सर्वलोकोपकारकम् । पारिभाषिकरूपेण रचयामास विस्तरात्॥४२॥

**॥इति लक्षणाधिकरणम्॥**

\_\_\_\_\_\_\_\_\_\_  


**॥ अथ विमानशब्दार्थविचारः ॥**

**सू. १. वेगसाम्या द्विमानो ऽण्डजानामिति ॥**

**बोधायनवृत्तिः —**

अण्डजे त्यत्र सूत्रेऽस्मि न्गृध्राद्याः पक्षिणः स्मृताः। आकाशगमने तेषां वेगशक्तिः स्ववेगतः ॥  
यस्समर्थो विशेषेण मातुं गणितसंख्यया। स बिमान इति प्रोक्तो वेगसाम्याश्च शास्त्रतः ॥

यद्वा

गृध्रादिविपक्षिणां वेगसाम्यं यस्यास्तिवेगतः। स विमान इति प्रोक्तो आकाशगमने क्रमात् ॥ इति  
इत्थं भावेति शब्दस्स्या द्विमानार्थ विनिर्णये॥

**लल्लोपि** **—**

विसोपमानं गमने येषामस्ति स्वमण्डले।  
ते विमाना इति प्रोक्का यानशास्त्रविशारदैः॥

**नारायणोपि** **—**

पृथिव्य प्यन्तरिक्षेषु खगवद्वेगत स्स्वयम् ।  
यस्समर्थोभवेद्गन्तुंस विमान इति स्मृतः ॥

**शंखोऽपि** **—**

स्थानात्स्थानान्तरं गन्तुं यस्समर्थः स्वमण्डले।  
स विमान इति प्रोक्तो यानशास्त्र विशारदैः॥

**विश्वम्भरः —**

देशाद्देशान्तरं तद्वद् द्वीपाद् द्वीपान्तरं तथा ॥

लोका ल्लोकान्तरं चापि योऽम्बरे गन्तु मर्हति। स विमान इति प्रोक्तोखेटशास्त्रविदां वरैः॥

इत्यादि।

एवं विमानशब्दार्थं उक्त्वा शास्त्रानुसारतः । अथेदानीं तद्रहस्यविचार स्संप्रकीर्त्यते ॥१०॥

**\_\_\_\_\_\_\_\_\_\_**

**२. यन्त्राधिकाराधिकरणम्**

**सू. २. रहस्यज्ञोऽधिकारी.**

**बोधायनवृत्तिः —**

वैमानिकरहस्यानि यानि प्रोक्तानि शास्त्रतः । द्वात्रिंशदिति तान्येव यानयन्तृत्व कर्मणि ॥  
साधकानि भवन्तीति यदुक्तं ज्ञानिभिः पुरा । तत्सूत्रस्यादिमपदात्सूचितं भवति स्फुटम् ॥  
एतद्रहस्यविज्ञानं विदितं येन शास्त्रतः । द्वितीयपदतः प्रोक्तं सोऽधिकारोभवेदिति ॥  
एतेन यानयन्तृत्वे रहस्वज्ञानमन्तरा । सूत्रेऽधिकार संसिद्धि नेंति सम्य ग्विनिर्णितम् ॥  
विमानरचने व्योमारोहणे चालने तथा ॥  
स्तम्भने गमने चित्रगति वेगादि निर्णये । बैमानिक रहस्यार्थ ज्ञानसाधन मन्तरा ॥  
यतोधिकार सैसिद्धि र्नेति सूत्रेण वर्णितम् । ततोधिकारसंसिद्दौतद्रहस्या ण्यथाक्रमम् ॥  
यथोक्तानि रहस्यलहर्यालल्लादिभिः पुरा । तथैदाल्लरिण्यामि संग्रहेण यथामति ॥

**उक्तं हि रहस्यलहर्याम्—**

मान्त्रिको तान्त्रिक स्तद्वत्कृतक श्चान्तरालकः । गूढो दृश्य मदृश्यं च परोक्ष श्चापरोक्षकः ॥  
सङ्कोच विस्तृतश्चैव विरूपकरणस्तथा । रूपान्तर स्सुरूपं च ज्योतिर्भाव स्तमोमयः ॥  
प्रलयो विमुख स्तारो महाशब्दविमोहनः । लङ्घन स्सार्पगमन श्चापल स्सर्वतोमुखः ॥ ६ ॥  
परशब्दग्राहकश्च रूपाकर्षणकस्तथा । कियारहस्यग्रहणो दिक्प्रदर्शनमेव च ॥  
आकाशाकाररचना जलदाकृतिरेव च । स्तब्धको कर्पणश्चेति रहस्याणि यथाक्रमम् ॥  
सर्वाण्येतानि द्वात्रिंशद्रहस्याणि गुरोर्मुखात् । विज्ञाय विधिवत्सर्वं पश्चात्कार्यं समारभेत् ॥  
एतद्रहस्यानुभवो यस्यास्ति गुरुबोधतः । स एष व्योमयानाधिकारी स्या न्नेतरे जनाः ।

इत्यादि।

**\_\_\_\_\_\_\_\_\_\_**


एतेषां सिद्धनाथोक्तरहस्यार्थविवेचनम् । संग्रहेण प्रवक्ष्यामि रहस्यज्ञानसिद्धये ॥ ६५ ॥

**१. तत्र मान्त्रिकरहस्यो नाम ॥**

  मन्त्राधिकारोक्तरीत्या छिन्नमस्ता, भैरवी, वेगिनी, सिद्धाम्बादिमन्त्रानुष्ठानादुपलब्ध सिद्धमार्गोक्त घुटिका, पादुका, दृश्यादृश्यादिशक्तिभिः तथा सिद्धाम्बा ओषधीश्वर्यादि मन्त्रानुष्ठानैः संप्राप्त ओषधोगिस्तद्द्रावकतैलादिभिश्च भुवनेश्वर्यादिमन्त्रानुष्ठानलब्ध मन्त्रशक्तिक्रियाशक्तिभिश्च कलासंयोजनद्वारा अभेद्यत्व अच्छेद्यत्वअदाह्यत्व अविनाशित्वादि गुणविशिष्टविमानरचनाक्रियारहस्यम् ॥

**२. तान्त्रिकरहस्यो नाम ॥**

  महामाया शम्बरादि तान्त्रिकशास्त्रोक्तानुष्ठानमार्गा त्तत्तच्छक्त्यनुसन्धानरहस्यम् ॥

**३. कृतकरहस्यो नाम ॥**

  विश्वकर्म, छायापुरुष, मनु, मयादि शास्त्रानुष्टानद्वारा तत्तच्छक्त्यनुसन्धान-पूर्वकं तात्कालिकसङ्कल्पानुसारेण विमानरचनाक्रमरहस्यम् ॥

**४. अन्तरालरहस्यो नाम॥**

  आकाश परिधिमण्डल शक्ति सन्धिस्थानेषु विमानप्रवेशो यदा भवति, तदा उभयशक्तिसंमर्दनेन चूर्णितो भवति । अतः विमानस्य तत्सन्धिप्रवेशसूचनात्तदन्तरालेषु विमानस्तम्भनक्रियारहस्यम् ॥

**५. गूढरहस्यो नाम ॥**

  वायुतत्वप्रकरणोक्त्तरीत्या वातस्तम्भाष्टम परिधिरेखापधस्थ यासा, वियासा, प्रयासादि बातशक्तिभिः सूर्यकिरणान्तर्गत तमश्शक्तिमाकृष्य तत्संयोजनद्वारा विमानाच्छादनरहस्यम् ॥

**६. दृश्यरहस्यो नाम ॥**

  आकाशमण्डले विद्युद्वात किरणशक्त्योः परस्परसंमेलनात् सञ्जात विम्बकृच्छक्ते; विमानपीठपुरोभागश्चविश्वक्रियादर्पणबिलें प्रतिफलनं कृत्वा पश्चात्तत्प्रकाशसंनिवेशन-द्वारा मायाविमानप्रदर्शनरहस्यम् ॥

**७. अदृश्यरहस्यो नाम ॥**

  शक्तितन्त्रोक्तरीत्या सूर्यरथेषादण्ड प्राङ्मुख पृष्ठकेन्द्रस्थ वैणरथ्य विकरणादिशक्तिभिः आकाशतरङ्गस्यशक्तिप्रवाहमाकृप्य वातमण्डलस्थ बलाहाविकरणादिशक्तिपश्चके नियोज्य तद्द्वारा श्वेताभ्रवन्मण्डलाकारं कृत्वा तदावरणात् विमानादृश्यकरणरहस्यम् ॥

**८. परोक्षरहस्यो नाम ॥**

  मेघोत्पत्तिप्रकरणोक्त शरन्मेघावरणषट्केषु द्वितीयावरणपथे विमानमन्तर्धाय, विमानस्थ शक्त्याकर्षण दर्पणमुखा तन्मेघशक्तिमाहत्यपश्चा द्विमानपरिवपचक्रमुखे निवेशयेत्। तेन स्तम्मनशक्तिप्रसारणं भवति। पश्चात्चद्वारा लोकस्तम्मनक्रिया -रहस्यम्॥

**९. अपरोक्षरहस्यो नाम ॥**

  शक्तितन्त्रोक्तरोहिणीविद्युत्प्रसारणेन विमानाभिमुखस्थवस्तूनां प्रत्यक्षनिदर्शनक्रियारहस्यम् ॥

**१०. सङ्कोचनरहस्यो नाम ॥**

  यन्त्राङ्गोपसंहाराधिकारोक्तरीत्या अन्तरिक्षे अतिवेगात् पलायमानानां विस्तृत-खेटयानानां अपायसम्भवेविमानस्थसप्तमकीलीचालनद्वारा तत्तदङ्गोपसंहारक्रियारहस्यम् ॥

**११. विस्तृतरहस्यो नाम ॥**

  आकाशतन्त्रोक्तप्रकारेण आकाशतृतीयपञ्चम परिधिमण्डलस्थानीय मूलवातपरिधिकेन्द्रस्य विमानानां वाल्मोकिगणितोक्त विमानप्रस्ताररेखाविन्यासमनुसृत्य विमानस्यएकादशरेखामुखस्थानीय कोलोचालनद्वारा तात्कालिकोपयुक्त विमानविस्तृतक्रिया-करणरहस्यम् ॥

**१२. विरूपकरणरहस्यो नाम ॥**

  धूमप्रकरणोक्तप्रकारेण द्वात्रिंशज्जातीयधूमगशिं यन्त्रद्वारा परिकल्प्य तस्मिन् खतरङ्गशक्त्युष्णसंजनितप्रकाशं मेलयित्वा पश्चात् त्रिमानशिरोभागस्यभैरवीतैलसंस्कारित वैरूप्यदर्पणमुखे पद्मकचक्रमुखनालद्वारा पूर्वोक्तप्रकाशशक्तिं सन्धार्य द्वात्रिंशदुत्तरशतकक्ष्यप्रमाणवेगात् परिभ्राम्यमाणे सति मण्डलाकारेण महाभयप्रदविकाराकारौजायते । विमानद्रष्टृणां तत्प्रदर्शनद्वारा महाभयोत्पादनकार्यरहस्यम् ॥

**१३. रूपान्तररहस्यो नाम ॥**

  तैलपकरणोक्तप्रकारेण गृध्रजिह्वा, कुम्भिणी, काकजङ्घादितैलसंस्कारितवैरूप्यदर्पणे एकोनविंशज्जातीयधूमं संयोज्य, तस्मिन्यानस्थकुण्टिणीशक्तिसंयोजनद्वारा बिमानद्रष्टृणां सिंह, व्याघ्र, भल्लूक, सर्प, गिरि, नदी, वृक्षादिविकारेण अन्यथाकल्पितरूपान्तर प्रदर्शनरहस्यम् ॥

**१४. सुरूपरहस्यो नाम।**

  करकप्रकरणोक्तत्रयोदशजातीयकरकशक्तिमाकृष्य हिमोद्वारवायुना संधार्य पश्चात् विमानदक्षिणकेन्द्रमुखस्थित पुप्पिणी पिजुलादिदर्पणमुखे पूर्वोक्तशक्तिं बातप्रसारण-नालद्वारा संयोज्य, तस्मिन् सुरधाख्यशक्तिं सन्धाय, तद्द्वारा विमानसन्दर्शकानां विविधपुष्पमाल्योपसेवित दिव्याप्सरस्वरूपवत् विकारसंदर्शनक्रियारहस्यम्॥

**१५. ज्योतिर्भावरहस्यो नाम ॥**

  अंशुबोधिन्यामुक्तप्रकारेण संज्ञानादिषोडशसूर्यकलासुद्वादशायाद्याषोडशान्त कलाप्रभाकर्षणं कृत्वा आकाशचतुर्थपथस्यमयूखकक्ष्यस्थितवायुमण्डले नियोजयेत् ॥ तथैव खतरङ्गशक्तिप्रभामाहृत्य वातमण्डल सप्तमावरणस्य प्रभाशक्त्या संमेलयेत्। पश्चादेतत् शक्तिद्वयं विमानस्थनालपश्चकद्वारा विमानगुहागर्भदर्पणयन्त्रतृतीयकोशे सन्धार्य तद्द्वारा विमानद्रष्टृणां बालातपवत् प्रकाशप्रदर्शनरहस्यम्॥

**१६. तमोमयरहस्यो नाम ॥**

  दर्पणप्रकरणोक्त तमोशक्त्यपकर्षणदर्पणद्वारा तमश्शक्तिमाहृत्य विमानपञ्जर-वायव्यकेन्द्रस्थ तमोयन्त्रमुखात् तमोविद्युति सन्धाय तत्कीलीचालनात् मध्याह्नकाले अमारात्रिवत् तमोविकारप्रदर्शनरहस्यम् ॥

**१७. प्रलयरहस्यो नाम ॥**

  ऐन्द्रजालिकप्रलयपटलोक्तरीत्या यानपुरोभागकेन्द्रस्थ उपसंहारयन्त्रलात् सप्तमजातीयधूममाकृष्य षड्गर्भविवेकोक्त मेघधूमेऽन्तर्धाय तद्धूमं विद्युत्संसर्गात् पञ्चस्कन्ध-वातनालमुखेषु प्रसार्य तद्द्वारा सर्वपदार्थानां प्रलयवत् नाशक्रियाकरणरहस्यम्॥

**१८. विमुखरहस्यो नाम ॥**

  ऋक्हृदयोक्तप्रकारेण कुबेरविमुखवैश्वानरादि विषचूर्णशक्तीः रौद्रीदर्पणपञ्जर-तृतीयनाले नियम्य बातस्कन्धकीलीचालनद्वारा मूर्छवस्थाप्रदानेन विवर्णकरणक्रियारहस्यम्॥

**१९. ताररहस्यो नाम॥**

  वातजलसूर्यकिरणप्रभाशक्तीनां दशसप्तषोडशांशान् खतरङ्गशक्त्या संयोज्य, तच्छक्तिंतारमुखदर्पणद्वारा विमानमुखकेन्द्रशक्तिनालमुखप्रसारणात् सर्वेषां नक्षत्रमण्डलवत् प्रदर्शनक्रियारहस्यम् ॥

**२०. महाशब्दविमोहनरहस्यो नाम ॥**

  विमानस्थसप्तमालवायुमेकीकृत्य शब्दकेन्द्रमुखे अन्तर्धाय पश्चात् तत्कीलीं प्रचालयेत्। तद्वेगात् शब्दप्रकाशकोक्तरीत्या द्विषष्टिध्मानकलासङ्घट्टनशब्दवत् महान् शब्दो जायते। तच्छब्दस्मरणात् सर्वेषां हृदयकम्पनं भवति। किष्कुत्रयप्रमाणकम्पनं यदा भवति तदा स्मृतिविस्मरणं भवति। तत्द्वारा परेषां विमोहनक्रियारहस्यम्॥

**२१. लङ्घनरहस्यो नाम ॥**

  वायुतत्वप्रकरणोक्तप्रकारेण वातमण्डलपरिधिरेखासु विमानसञ्चारकाले यदा सूर्यगोलवाडमुख-किरणज्वालाप्रवाहः विमानाभिमुखो भवति तेन विमानः प्रज्चलितो भवति। अतस्तन्निवारणार्थं विमानस्थविद्युद्वातशक्तिमेकीकृत्य, विमानस्थप्राणकुण्डलीस्थाने सन्धाय पश्चात् कोलीचालनेन विमानोड्डीयनद्वारा कुल्यालङ्कनवत् रेखाद्रेखान्तरलङ्घनक्रियारहस्यम्॥

**२२. सर्पगमनरहस्यो नाम ॥**

  दण्डवक्यादि सप्तविध मातरिश्वार्ककिरणशक्तीराकृष्य यानमुखस्थ वक्त्रप्रसारणकेन्द्रमुखे नियोज्य पश्चात्तदाहृत्य शक्त्युद्गमनाले प्रवेशयेत्। ततः तत्कीलीचालनात् विमानस्य सर्पवत् गमनक्रियारहस्यम्॥

**२३. चापलरहस्यो नाम ॥**

  शत्रुविमानसंदर्शनकाले विमानमध्यकेन्द्रस्थ शक्तिपञ्जरकीलीचालनेन एकछोटिकावच्छिन्नकाले सप्ताशीत्युत्तरचतुरसहस्रमहातरङ्गवेगो जायते । तत्प्रसारणात् शत्रुविमानकम्पनक्रियारहस्यम्॥

**२४. सर्वतोमुखरहस्यो नाम॥**

  स्वपथे स्वविमानविनाशनार्थ परविमानशतैः आवृत्तेसति तदा स्वविमानशिरःकेन्द्रकोलीचालनादनेकविमानवत् सर्वतोमुखसञ्चारक्रियारहस्यम्॥

**२५. परशब्दनाकरहस्यो नाम॥**

  सौदामिनीकलोक्तप्रकारेण विमानस्यशब्दग्राहकयन्त्रद्वारा आकाशप्रथममण्डलपरिधिमारभ्य सप्तममण्डलपर्यन्तं परविमानस्य जनसंभाषणादिसर्वशब्दाकर्षणरहस्यम्॥

**२६. रूपाकर्षणरहस्यो नाम ॥**

  विमानस्थ रूपाकर्षणयन्त्रद्वारा परविमानस्थित वस्तुरूपाकर्षण रहस्यम्॥

**२७.क्रियाग्रहणरहस्यो नाम ॥**

  विमानाधःकीलीचालनात् शुद्धपटप्रसारणं भवति । ईशान्यकोणस्थद्रावकत्रये शक्तिसंयोजनं कृत्वा तच्छक्तिं सप्तमवर्गसूर्यकिरणेषु सन्धार्य तत्किरणान् त्रिशीर्षदर्पण-नालदण्डेऽन्तर्धाय पूर्वोक्तशुद्धपटंदर्पणाभिमुखीकरणं कृत्वा तन्मुखात्पूर्वोक्तशक्ति-प्रसारणपूर्वकार्धकीलीचालनद्वारा विमानाधोभागस्थित पृथिव्यन्तरिक्षेषु यद्यक्रिया-रहस्याणि अन्यैः क्रियन्ते तत्स्वरूपप्रतिविम्बः शुद्धपटे मूर्तवचित्रितो भवति । तद्द्वारा क्रियाग्रहणरहस्यम्॥

**२८ दिक्प्रदर्शनरहस्यो नाम॥**

  विमानमुखकेन्द्रकीलीचालनेन दिशांपतियन्त्रनालपत्रद्वारा परयानागमनदिक्प्रदर्शनरहस्यम्॥

**२९. आकाशरहस्यो नाम॥**

  आकाशतन्त्रोक्तरीत्या कृष्णाभ्रवारिणा पिचुकन्दमूलभूनागद्रावकाभ्यां यानावरणाभ्रकपट्टिकामालिप्य तस्मिन् वायुपथकिरणशक्तिसंयोजनद्वारा विमानमाकाशाकारवत्प्रदर्शनरहस्यम् ॥

**३०. जलदरूपरहस्यो नाम॥**

  करकाम्ल बिल्वतैल शुल्बलवण धूमसार ग्रन्थिकरस सर्षपपिष्ट मीनावरणद्रवाणां शास्त्रोक्तप्रकारेण भागांशसंमेलनं कृत्वा, मुक्ताफलशुक्तिकालवणसारे संयोज्य सम्मि -





![](include/loader.gif) **Please Wait....**





**End Of Book**











\]
