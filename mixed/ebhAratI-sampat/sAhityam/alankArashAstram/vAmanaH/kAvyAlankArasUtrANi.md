+++
TITLE = "काव्यालङ्कारसूत्राणि"
AUTHOR = "वामनः"
PUBLISHER = "पाण्डुरङ्ग जावजी"
"PUBLISH YEAR" = "1926"
DOMAIN = "साहित्यम्"
SUB-DOMAIN = "अलङ्कारशास्त्रम्"
PAGES = "86"
LANGUAGE = "संस्कृतम्"
EDITOR = "दुर्गाप्रसाद काशिनाथ पाण्डुरङ्ग परब"
"SECOND EDITOR" = "वासुदेव लक्ष्मण शास्त्रि पन्शिकर"
PRINTER = "रामचन्द्र येसु  शेड्गे"
"SERIAL NO." = "Ebharati-5990"
url = "https://www.ebharatisampat.in/readbook3.php?bookid=MDg3NzAxMjk0NzEwNTc1&pageno=MjI0MjQyNjk5NTk="
title = "काव्यालङ्कारसूत्राणि"

+++
[[काव्यालङ्कारसूत्राणि	Source: [EB](https://www.ebharatisampat.in/readbook3.php?bookid=MDg3NzAxMjk0NzEwNTc1&pageno=MjI0MjQyNjk5NTk=)]]

\[



**KÂVYAMÂLÂ. 15.**

![](../books_images/U-IMG-1730087831h7.png)  
THE

KÂVYÂLANKÂRA=SÛTRAS  

OF  

**VÂMANA**  

with his own Vritti.

![](../books_images/U-IMG-1730087894h8.png)  

EDITED  
BY

MAHÂMAHOPÂDHYÂYA PAṆDIT DURGÂPRASÂDA  

AND

**KÂS'INÂTH PÂNDURANG PARAB.**  

REVISED BY

**WÂSUDEV LAXMAṆ SHÂSTRÎ PAṆS'ÎKAR.**

![](../books_images/U-IMG-1730087894h8.png)  

Third Revised Edition.

![](../books_images/U-IMG-1730087894h8.png)  

**PUBLISHED**  
BY

**PÂNDURANG JÂWAJÎ,**  

PROPRIETOR OF THE "NIRŅAYA-SAGAR" PRESS,  

BOMBAY.

![](../books_images/U-IMG-1730087894h8.png)  

1926\.

![](../books_images/U-IMG-1730087894h8.png)  

Price 12 Annas.



**काव्यमाला. १५.**

**![](../books_images/U-IMG-1729940777k3.png)**

**पण्डितवरवामनविरचितानि**

**काव्यालंकारसूत्राणि।**

**वृत्तिसमेतानि।**

**![](../books_images/U-IMG-1729940821k4.png)**

**जयपुरमहाराजाश्रितेन पण्डितव्रजलालसूनुना महामहोपाध्याय-  
पण्डितदुर्गाप्रसादेन, मुम्बापुरवासिना परबोपाह्व-  
पाण्डुरङ्गात्मजकाशिनाथशर्मणा च संशोधितानि,  
तानि च पणशीकरोपाह्वलक्ष्मणशर्मात्मज-  
वासुदेवशर्मणा संस्कृतानि।**

**———————  
तृतीयं संस्करणम्।**

**———————  
तच्च**

**मुम्बय्यां**

**पाण्डुरङ्ग जावजी**

**इत्येतैः स्वीये निर्णयसागराख्ययन्त्रालये मुद्रयित्वा प्राकाश्यं नीतम्।**

**———  
१९२६.**

**———  
मूल्यं १२ आणकाः।**



**वामनपण्डितः।**

**![](../books_images/U-IMG-1729940399k2.png)**

 वृत्तिसमेतकाव्यालंकारसूत्राणां प्रणेता श्रीवामनपण्डितः कदा कुत्र समुत्पन्न इति न सम्यङ्निर्णेतुं शक्यते. किं त्वयं ख्रिस्ताब्दीय सप्तमशतकोत्तरार्धान्न प्राचीनः, यतोऽयं [भवभूति](http://॑ "भवभूतिः खिस्ताब्दीय सप्तमशतकोत्तरार्धे कान्यकुब्जमहीपालस्य यशोवर्मणः सभायामासीदिति सुप्रसिद्धमेव")प्रणीतोत्तररामचरितादिश्लोकानुदाहृतवान्. अथ च [ध्वन्यालोक](http://॑ "काव्यमालायां मुद्रितस्य ३७ पृष्ठे टीकायाम्")लोचने प्रथमोद्योते 'वामनाभिप्रायेणायमाक्षेपः, भामहाभिप्रायेण तु समासोक्तिरित्यमुमाशयं हृदये गृहीत्वा समासोक्त्याक्षेपयोरिदमेकमेवोदाहरणं व्यतरद्रन्थकृत्' इति वदन्तः श्रीमदाचार्याभिनवगुप्तपादा ध्वन्यालोककर्तुः श्रीमदाचार्यानन्दवर्धनाद्वामनस्य प्राचीनत्वं प्रकटयन्ति. तस्मात्ख्रिस्ताब्दीय[नवमशतकोत्तरा](http://॑ "कश्मीरेष्ववन्तिवर्मराज्यसमये नवमशतकोत्तरार्धे श्रीमदानन्दवर्धन आसीदिति राजतरङ्गिण्याः प्रतीयते.")र्धान्नाधस्तनो वामनः, भाति चायं काश्मीरकः अष्टमशतके कश्मीरमहीपतेर्विपश्चिद्वरस्य श्रीजयापीडस्य [मन्त्री](http://॑ "'मनोरथः शङ्खदत्तश्चटकः संधिमांस्तथा । बभूवुः कवयस्तस्य वामनाद्याश्च मन्त्रिणः ॥' इति राजतरङ्गिणी.") कश्चन वामनामिध आसीत्. स एवायं काव्यालंकारसूत्र प्रणेतेत्यपि केचन काश्मीरका वदन्ति. काशिकावृत्तिकारो वामनस्त्वस्माद्भिन्नः, [प्राचीनश्च](http://॑ "चीनदेशात्तीर्थयात्रार्थं भारतवर्षे सप्तमशतकपूर्वार्धे् कश्चन हुएन-त्सङ्ग (Hiouen - Thsang) नामा पुरुषः समागतः. तदात्र वामनप्रगीतायाः पाणिनिसूत्रव्याख्यायाः (काशिकायाः) पठनपाठनेषु प्रचार आसीदिति तदीययाश्रावर्णनपुस्तकात्पाश्चात्यैः पण्डितैरधिगतम्.") ध्वन्यालोकलोचन–काव्यप्रकाश–अलंका–रसर्वस्वादिग्रन्थरत्नेष्वपि वामनमतं समुपन्यस्तमुपलभ्यते, अस्मिन्ग्रन्थे वृत्तौ अमरुशतक–उत्तररामचरित कादम्बरी–किरातार्जुनीय कुमारसंभव–मृच्छकटिक–मेघदूत–रघुवंश–विक्रमोर्वशी–वीरचरित–वेणीसंहार–शाकुन्तल–शिशुपालवध–हर्षचरितादिग्रन्थेभ्यः समुद्धृत्योदाहरणानि दत्तानि सन्ति. किं च कामन्दकीनीति–नाममाला–हरिप्रबोधानाम्, [विशाखिल](http://॑ "विशाखिलः कलाशास्त्रकर्ता.")–शूद्रक–कविराजानां च नामान्यप्यत्र समुपलभ्यन्ते. [महेश्वरकृता](http://॑ "टीका त्वस्माभिर्नोपलब्धेति मूलग्रन्थ एव प्रकटीकृतः.") टीकाप्यस्य ग्रन्थस्य वर्तते.

 अयं ग्रन्थः प्रथमं १८७५ मिते ख्रिस्ताब्दे जर्मनीदेशे जेनाख्य (Jena ) नगरे कापलर (Professor Cappeller) नाम्ना विदुषा मुद्रितः तत्पुस्तकमस्मिन्देशे न सर्वसुलभम्. पुनः १८८३ मिते ख्रिस्ताब्दे कलकत्तानगरे आनन्दरामबडुयाभिधेन मुद्रयित्वा वाग्भटालंकार–सरस्वतीकण्ठाभरणाभ्यां संबद्ध एव स्थापितः, मुद्रणेऽपि सूत्र–



वृत्त्युदाहरणानां पार्थक्यं न सम्यग्विहितमिति तत्पुस्तकं हस्तलिखित पुस्तकसमानमेव. अतो वयमस्य प्रत्न^(१)स्यात्युपयुक्तस्य ग्रन्थस्य मुद्रणे प्रवृत्ताः.

 तन्त्रास्मन्मुद्रणमूलभूतानि पुस्तकानि त्वेतानि—

** क.** जयपुरराजगुरुभट्टश्रीलक्ष्मीदत्तसूनुभट्टश्रीदत्तानां पुस्तकम् प्रायः शुद्धम्. तत्पत्राणि ४०.

** ख**. कलकत्तामुद्रितम्.

** ग.** द्रविडवीरेश्वरशास्त्रिभिर्वाराणसीतः प्रहितम्. तत्तु नातिशुद्धमन्तिमाध्यायस्य त्रयस्त्रिंशन्मितसूत्रपर्यन्तमेवास्ति तत्पत्राणि ६१.

 एवं पुस्तकत्रयाधारेण मुद्रितानि सवृत्तीनि काव्यालंकारसूत्राण्येतानि प्रमोदावहानि भवन्त्वलंकारशास्त्रे प्रविविक्षूणां सच्छात्राणामिति शिवम्.

**———————**

—————————————————————————————————

 १. 'प्राचीनेष्वलंकारनिबन्धेषु (अस्मदवलोकितेषु ) वामनवृत्तिरेवोत्कृष्टा। तस्यां हि क्वापि क्वापि स्वोक्तौ समीचीना युक्तिरुद्भाविता। (शब्दशुद्धिं विना) अप्रासङ्गिकविषयो नावणिं, नापि च शृङ्गाररसः, यदनुषङ्गादश्लीलतादोषस्य संभवः। अत एव नास्ति तत्राश्लीलतादोषः। नापि चेयं वृत्तिरतीव विस्तृता। प्रसिद्धेषु तावदलंकारनिबन्धेषु बालानां प्रथमपाठोपयोगिनी एषैवेति मन्यामहे।' इति स्वमुद्रित काव्यप्रकाशोपोद्घाते न्यायरत्नश्रीयुतमहेशचन्द्रपण्डिताः.



काव्यालंकारसूत्राणां विषयानुक्रमः।

![](../books_images/U-IMG-1730088056h6.png)

|          |                                    |             |
|----------|------------------------------------|-------------|
| अध्यायः| |                                   | पृष्ठाङ्कः| |
|         | **शारीरं नाम प्रथममधिकरणम्|**      |            |
| १        | प्रयोजनस्थापना|                    | १           |
| २        | अधिकारिचिन्ता रीतिनिश्चयश्च|       | २           |
| ३        | काव्याङ्गानि काव्यविशेषाश्च|       | ७           |
|         | **दोषदर्शनं नाम द्वितीयमधिकरणम्|** |            |
| १        | पदपदार्थदोष विभागः|                | १२          |
| २        | वाक्यवाक्यार्थदोषविभागः|           | १८          |
|         | **गुणविवेचनं नाम तृतीयमधिकरणम्|**  |            |
| १        | गुणालंकारविवेकः शब्दगुणविवेकश्च|   | २५          |
| २        | अर्थगुणविवेचनम्|                   | ३१          |
|         | **आलंकारिकं नाम चतुर्थमधिकरणम्|**  |            |
| १        | शब्दालंकारविचारः|                  | ३७          |
| २        | उपमाविचारः|                        | ४२          |
| ३        | उपमाप्रपञ्चाधिकारः|                | ४८          |
|         | **प्रायोगिकं नाम पञ्चममधिकरणम्|**  |            |
| १        | काव्यसमयः|                       | ५९          |
| २        | शब्दशुद्धिः|                       | ६३          |

![](../books_images/U-IMG-1730087894h8.png)



**काव्यमाला।**

**![](../books_images/U-IMG-1729938862h7.png)**  

**पण्डितवरश्रीवामनविरचितानि**

**काव्यालंकारसूत्राणि।**

**वृत्तिसमेतानि।**

**![](../books_images/U-IMG-1729938789h9.png)**

**शारीरं नाम प्रथममधिकरणम्।**

**प्रथमोऽध्यायः।**



**प्रणम्य [परमं](http://॑ "'परमात्मानं ' क.") ज्योतिर्वामनेन कविप्रिया।  
काव्यालंकारसूत्राणां [स्वेषां](http://॑ "'तेषां' क. ") वृत्तिर्विधीयते॥**

**काव्यं ग्राह्यमलंकारात्॥१॥**

 काव्यं खलु ग्राह्यमुपादेयं भवति। अलंकारात्। काव्यशब्दोऽयं गुणालंकारसंस्कृतयोः शब्दार्थयोर्वर्तते। [भक्त्या](http://॑ "'शक्त्या' ख. लक्षणयेत्यर्थः. ") तु शब्दार्थमात्रवचनोऽत्र गृह्यते। कोऽसावलंकार इत्यत आह—

**सौन्दर्यमलंकारः॥२॥**

 अलंकृतिरलंकारः। करणव्युपत्त्या पुनरलंकारशब्दोऽयमुपमादिषु वर्तते।

**स दोषगुणालंकारहानादानाभ्याम्॥३॥**

 स खल्वलंकारो दोषहानात्, गुणालंकारादानाच्च संपाद्यः [कवेः](http://॑ " 'कवेः ' ख- पुस्तके नास्ति.")।

**[शास्त्रतस्ते](http://॑ "'कवेः शास्त्रतस्ते च' ख.")॥४॥**

 [ते](http://॑ " 'ते चैते' ख. ") दोषगुणालंकारहानादाने शास्त्रादस्मात्। शास्त्रतो [हि](http://॑ " 'हि' क-पुस्तके नास्ति.") ज्ञात्वा दोषाञ्जह्यात्, गुणालंकारांश्चाददीत।



 किं पुनः फलमलंकारवता काव्येन [येनै](http://॑ "'येन तदर्थोऽयं ' क.")तदर्थोऽयं यत्न [इत्याह](http://॑ "' इत्यत आह' क.")—

**काव्यं सद्दृष्टादृष्टार्थम्। प्रीतिकीर्तिहेतुत्वात्॥५॥**

 काव्यं सच्चारु दृष्टप्रयोजनम्। प्रीतिहेतुत्वात्। अदृष्टप्रयोजनम्। कीर्तिहेतुत्वात्। अत्र [श्लोकाः](http://॑ "'श्लोकः' क. ")—

**'प्रतिष्ठां काव्यबन्धस्य यशसः सरणिं विदुः।  
अकीर्ति[र्वर्तनीं](http://॑ "वर्तनी मार्गः. ") [त्वेवं](http://॑ "'त्वेव' क.") कुकवित्वविडम्बनाम्॥**

**कीर्तिं स्वर्गफलामाहुरासंसारं विपश्चितः।  
अकीर्तिं [तु](http://॑ " 'च' ख.") निरालोकनरकोद्देशदूतिकाम्॥**

**तस्मात्कीर्तिमुपादातुमकीर्ति [तु निबर्हितुम्](http://॑ "' च व्यपोहितुम्' ख.")।  
काव्यालंकारशास्त्रार्थः प्रसाद्यः कविपुंगवैः॥**

इति काव्यालंकारसूत्रवृत्तौ शारीरे प्रथमेऽधिकरणे प्रथमोऽध्यायः।  

**प्रयोजनस्थापना।**  

**——————**  

**द्वितीयोऽध्यायः।**

 [अधिकारि](http://॑ "'प्रयोजनस्थापनमधिकारि - ख. ")निरूपणार्थमाह—

**[अरोचकिनः](http://॑ "'नास्ति रोचकं रुचिकरं द्रव्यं येषां तेऽरोचकिनः। अपरिचितालंकारशास्त्रा इत्यर्थः। सतृणमभ्यवहरन्ति भुञ्जत इति सतॄणाभ्यवहारिणः। दोषगुणविवेकशून्या इत्यर्थः।' इति ख- टिप्पणम्. 'सतृणमभ्यवहरति सतॄणाभ्यवहारी अविवेकी।' इति श्रीकण्ठचरितटीका (२/२८ ) . ") सतृणाभ्यवहारिणश्च [कवयः](http://॑ " ' कवयः ' क-पुस्तके नास्ति.")॥१॥**

 इह खलु द्वये कवयः संभवन्ति—अरोचकिनः, सतृणाभ्यवहारिणश्चेति। अरोचकिसतॄणा[भ्यवहारिशब्दौ](http://॑ "'भ्यवहारिणौ' ख.") गौणार्थौ। कोऽसावर्थः—विवे- कित्वमविवेकित्वं चेति।  
 [तदाह](http://॑ " 'यदाह' क.")—

**पूर्वे शिष्याः। विवेकित्वात्॥२॥**



 पूर्वे खल्वरोचकिनः शिष्याः शासनीयाः। विवेकित्वाद्विवेचनशीलत्वात्।

**नेतरे। तद्विपर्ययात्॥३॥**

 इतरे सतॄणाभ्यवहारिणो न शिष्याः। तद्विपर्ययादविवेचनशीलत्वात्। न च शीलमपाकर्तुं शक्यम्।  
 नन्वेवं न शास्त्रं सर्वा[नुग्राहि कुतस्तदुपादीयते तदाह](http://॑ "' ऽनुप्राहि स्यात्को वा मन्यते तदाह’ क. ")—

**न शास्त्रमद्रव्येष्वर्थवत्॥४॥**

 न खलु शास्त्रमद्रव्येष्वविवेकि[ष्वर्थवत्](http://॑ "प्रयोजनवदित्यर्थः")।  
 निदर्शनमाह—

**न [कतकं](http://॑ "कतकं जलप्रसादको 'निर्मली' इति प्रसिद्धः फलविशेषः ") पङ्कप्रसादनाय॥५॥**

 नहि कतकं पयस इव पङ्कस्य प्रसादनाय [प्रभवति](http://॑ "'भवतीति' क.")।  
 अधिकारिणो निरूप्य
[रीतिविनिश्चया](http://॑ "'रीतिनिश्चया' ख. ")र्थमाह—

**रीतिरात्मा काव्यस्य॥६॥**

 रीतिर्नामेयमात्मा काव्यस्य। शरीरस्येवेति वाक्यशेषः।  
 का पुनरियं रीतिरित्याह—

**[विशिष्टा पद](http://॑ "'विशिष्टपद' क.")रचना रीतिः॥७॥**

 विशेषवती पदानां रचना रीतिः।  
 कोऽसौ विशेष इत्याह—

**विशेषो गुणात्मा॥८॥**

 वक्ष्यमाणगुणरूपो विशेषः।  
 सा त्रिधा—[वैदर्भी गौडीया पाञ्चाली](http://॑ "'वैदर्भी गौडीया पाञ्चाली' इति ख- पुस्तके नास्ति.") च॥९॥  
 सा चेयं रीतिस्त्रिधा भिद्यते—वैदर्भी, गौडीया, पाञ्चाली चेति।



 किं पुन[र्देश](http://॑ "'देश विशेषे' ख ")वशाद्द्रव्यवद्गुणोत्पत्तिः काव्यानाम्, येनायं देशविशेषव्यपदेशः। [नैवम्](http://॑ " 'नैव' ख. ")। यदाह —

**विदर्भादिषु दृष्टत्वात्तत्समाख्या॥१०॥**

 विदर्भगौडपाञ्चालेषु [देशेषु](http://॑ "'देशेषु' क पुस्तके नास्ति.") तत्रत्यैः कविभिर्यथास्वरूपमुप[लब्धत्वात्तत्समाख्या](http://॑ " लब्धत्वाद्देशसमाख्या' क.")। न पुनर्देशैः किंचिदुपक्रियते काव्यानाम्।

 तासां गुणभेदाद्भेदमाह —

**समग्रगुणा वैदर्भी॥११॥**

 समग्रैरोजः प्रसादप्रभृतिभिर्गुणैरुपेता वैदर्भी नाम रीतिः।  
 [अत्र श्लोकौ](http://॑ "'अत्र श्लोकौ' क-पुस्तके नास्ति,") —

**'अस्पृष्टा दोषमात्राभिः समग्रगुणगुम्फिता।  
विपञ्चीस्वरसौभाग्या वैदर्भी रीतिरिष्यते॥'**

 [तामेकामेवं कवयः स्तुवन्ति](http://॑ " अलंकारादि सौभाग्यां तामेकामेव स्तुवन्ति कवयः ' ख.")—

**सति वक्तरि सत्यर्थे सति शब्दानुशासने।  
अस्ति [तन्न](http://॑ "रीत्यात्मकं वस्तु. ") विना येन परिस्रवति वाङ्मधु॥'**

[ अत्रोदाहरणम्—](# "'अत्र' क पुस्तके नास्ति.")

**['गाहन्तां](http://॑ "अभिज्ञानशाकुन्तले द्वितीयेऽङ्के श्लोकः ") महिषा निपानसलिलं शृङ्गैर्मुहुस्ताडितं  
छायाबद्धकदम्बकं मृगकुलं रोमन्थमभ्यस्यतु।  
विस्रब्धैः क्रियतां वराहपतिभिर्मुस्ताक्षतिः पल्वले  
विश्रान्तिं लभतामिदं च शिथिलज्याबन्धमस्मद्धनुः॥'**

**ओजः कान्तिमती गौडीया॥१२॥**

 ओजः कान्तिश्च [विद्येते यस्यां सा](http://॑ "'विद्यते यस्याः सेयं' क.") ओजः कान्तिमती गौडीया नाम रीतिः। माधुर्यसौकुमार्ययोरभावात्। समासबहुला अत्युल्बणपदा च।



 अत्र श्लोकः—

**'समस्ता[त्युत्कट](http://॑ " 'उद्भट' क. ")पदामोजःकान्ति[गुणान्विताम्](http://॑ "'गुणाङ्किताम्' क.")।  
गौडी[यामिति](http://॑ " 'अपि' क.") गायन्ति रीतिं रीतिविचक्षणाः॥'**

 उदाहरणम्—

**'[दोर्दण्डा](http://॑ "वीरचरिते प्रथमेऽङ्के श्लोकः ")ञ्चितचन्द्रशेखरधनुर्दण्डावभङ्गोद्यत-  
ष्टंकारध्वनिरार्यबालचरितप्रस्तावनाडिण्डिमः।  
द्रा[क्पर्यस्त](http://॑ "'पर्याप्त' क.")कपालसंपुटमिलद्ब्रह्माण्डभाण्डोदर-  
भ्राम्यत्पिण्डितचण्डिमा कथमहो नाद्यापि विश्राम्यति॥'**  

**माधुर्यसौकुमार्योपपन्ना पाञ्चाली॥१३॥**

 माधुर्येण सौकुमार्येण च गुणेनोपपन्ना पाञ्चाली नाम रीतिः। ओजः—कान्त्यभावा[दनुल्बणपदा विच्छाया](http://॑ " 'अनुल्बणश्लथविच्छाया च' क.") च।  
 [तथा](http://॑ "क- पुस्तके नास्ति.") च श्लोकः—

**'आश्लिष्टश्लथभावां [तु](http://॑ "'तां' ख. ") पुराण[च्छाययाश्रिताम्](http://॑ "'च्छायमाश्रितां' ख.")।  
मधुरां [सुकुमारां](http://॑ "सुकुमारीं' ख.") च पाञ्चालीं कवयो विदुः॥**

 [अत्रो](http://॑ "यथा' क")दाहरणम्—

**'ग्रामेऽस्मिन्पथिकाय पान्थ वसतिर्नैवाधुना दीयते  
रात्रावत्र [विहार](http://॑ "'विवाह' क.")मण्डपतले पान्थः प्रसुप्तो युवा।  
तेनोत्थाय खलेन गर्जति घने स्मृत्वा प्रियां तत्कृतं  
येनाद्यापि करङ्कदण्डपतनाशङ्की जनस्तिष्ठति॥'**

 एतासु तिसृषु रीतिषु रेखास्विव चित्रं काव्यं प्रतिष्ठितमिति।

**तासां पूर्वा ग्राह्या। गुणसाकल्यात्॥ १४॥**

 तासां तिसृणां रीतीनां पूर्वा वैदर्भी ग्राह्या। गुणानां साकल्यात्।

**न पुनरितरे। स्तोकगुणत्वात्॥ १५॥**



 [इतरे](http://॑ "क पुस्तके इयं वृत्तिर्नास्ति") गौडीयपाञ्चाल्यौ न ग्राह्ये। स्तोकगुणत्वात्।

**तदारोहणार्थमितराभ्यास इत्येके॥१६॥**

 तस्या वैदर्भ्या एवारोहणार्थमितरयोरपि रीत्योरभ्यास इत्येके मन्यन्ते।

**[तत्तु](http://॑ "ख- पुस्तके ' तत्तु न' इति सूत्रबहिर्भूतम्; 'तन्न' क.") न। अतत्त्वशीलस्य तत्त्वानिष्पत्तेः॥१७॥**

 नह्यतत्त्वं शीलयतस्तत्त्वं निष्पद्यते।  
 निदर्शनार्थमाह—

**न [शण](http://॑ " 'सण' क. ")सूत्रवानाभ्यासे त्रसरसूत्र[वान](http://॑ " 'वाने' ख.")वैचित्र्यलाभः॥१८॥**

 नहि [शण](http://॑ "'सण' क.")सूत्रवानमभ्यस्यन्कुविन्दस्त्रसर[सूत्र](http://॑ "'तन्तु' क.")वान[वैचित्र्यं](http://॑ "'वैचित्रीं' ख.") लभते।

**[सापि समासाभावे](http://॑ "सापि च समासाभावे शुद्धवैदर्भी भण्यते। यदि समासवत्पदं न भवति तस्यां वैदर्भ्यामर्थं गुणसंपत्स्वाद्या भवति। तदुपारोहादर्थगुणलेशोऽपि तदुपदानतः॥१९॥ 'खल्वर्थ - ' ख.") शुद्धवैदर्भी॥१९॥**

 सापि च वैदर्भी रीतिः शुद्धवैदर्भी भण्यते। यदि [समासवत्पदं](http://॑ " 'समासवर्तिपदं' क.") न भवति।

**तस्यामर्थगुणसंपदास्वाद्या॥२०॥**

 तस्यां वैदर्भ्यामर्थगुणसंपदाखाद्या भवति।

**तदुपारोहादर्थगुणलेशोऽपि॥२१॥**

 तदुपधानतः खल्वर्थलेशोऽपि स्वदते। किमङ्ग, पुनरर्थगुणसंपत्।  
तथा चाहुः—

**'किं त्वस्ति काचिदपरैव पदानुपूर्वी  
यस्यां न किंचिदपि किंचिदिवावभाति।  
आनन्दयत्यथ च कर्णपथं प्रयाता  
चेतः सताममृतवृष्टिरिव प्रविष्टा॥  
वचसि यमधिगम्य स्पन्दते वाचकश्री-  
र्वितथमपि [तथात्वं](http://॑ "'यथात्वं' क.") यत्र वस्तु प्रयाति।**



**उदयति हि स तादृक्क्वापि वैदर्भरीतौ  
सहृदयहृदयानां रञ्जकः कोऽपि पाकः॥**

**[सापि](http://॑ " 'सापीयं' ख.") वैदर्भी। तात्स्थ्यात्॥ २२॥**

 सापीयमर्थगुणसंप[द्वैदर्भी](http://॑ "'वैदर्भी उक्ता' ख  ")त्युक्ता। तात्स्थ्यादित्युपचारतो व्यवहारं दर्शयति।

इति काव्यालंकारसूत्रवृत्तौ शारीरे प्रथमेऽधिकरणे द्वितीयोऽध्यायः।  
[अधिकारि](http://॑ " ख पुस्तके नास्ति.")चिन्तारीतिनिश्चयश्च।  
**============**  

**तृतीयोऽध्यायः।**

 [रीतितत्त्वं निरूप्य](http://॑ "'अधिकारवत्तां रीतिनिश्चयं च निरूप्य' ख.") काव्याङ्गान्युपदर्शयितुमाह—

**लोको विद्या प्रकीर्णं च काव्याङ्गानि॥ १॥**

 उद्देश[क्रमेणैत](http://॑ "'क्रमेणैव' ख.")द्व्याचष्टे—

**लोकवृत्तं लोकः॥ २॥**

 लोकः स्थावरजङ्गमात्मा तस्य वर्तनं वृत्तमिति।  
 **शब्दस्मृत्यभिधानकोषच्छन्दोविचितिकलाकामशास्त्रदण्डनीतिपूर्वा [विद्या](http://॑ "'विद्याः' क.")॥ ३॥**  
 शब्दस्मृत्यादीनां [तत्पूर्वकत्वं](http://॑ "'तत्पूर्वत्वं  काव्य' क.") पूर्वं काव्यबन्धेष्वपेक्षणीयत्वात्।  
 तासां काव्याङ्गत्वं योजयितुमाह—

**शब्दस्मृतेः शब्दशुद्धिः॥ ४॥**

 शब्दस्मृतेर्व्याकरणाच्छब्दानां शुद्धिः [साधुत्व](http://॑ " 'साधुत्वे' क.")निश्चयः [कर्तव्यः](http://॑ "क पुस्तके नास्ति.")। शुद्धानि हि पदानि [निःशङ्कैः](http://॑ " 'निःकम्पैः' क") कविभिः प्रयुज्यन्ते।

**अभिधान[कोषतः](http://॑ " 'कोशात्' क.") पदार्थनिश्चयः॥ ५॥**

 पदं हि [रचनाप्रेवेश](http://॑ "'प्रयोग्यप्रवेशं' क.")योग्यं भावयन्संदिग्धार्थत्वेन न गृहीयान्न वा जह्यादिति काव्यबन्धविघ्नः। तस्मादभिधानकोषतः पदार्थनिश्चयः कर्तव्य



[इति](http://॑ "ख- पुस्तके नास्ति")। अपूर्वाभिधानलाभार्थत्वं त्वयुक्तमभिधानकोषस्य। अप्रयुक्तस्याप्रयोज्यत्वात्। यदि प्रयुक्तं प्रयुज्यते तर्हि किमिति संदिग्धार्थत्वमाशङ्कितं पदस्य। तन्न। तत्र [सामान्येना](http://॑ " 'सामान्येनापि' क. ")र्थावगतिः संभवति। यथा नीवीशब्देन जघनवस्त्रग्रन्थिरुच्यत इति कस्यचिन्निश्चयः। स्त्रिया वा पुरुषस्य वेति संशयो '[नीवी संग्रथनं](http://॑ "'नीविराग्रन्थनं ख.") नार्या जघनस्थस्य वाससः' इति नाममालाप्रतीकमपश्यत इति। अथ [कथं](http://॑ "'अथ कथं केनचित् पूर्वमुक्तो नीवीबन्धः श्लथीकृत इति प्रयोगः ' ख.")

**'केनचित्पूर्वमुक्तोऽपि नीवीबन्धः श्लथीकृतः।  
विचित्रभोजनाभोगवर्धमानोदरादिना॥**

इति प्रयोगः। भ्रान्ते[रुपचाराद्वा](http://॑ "लक्षणयेत्यर्थः . 'उपमानाद्वा' क.")।

**छन्दोविचिते[र्वृत्त](http://॑ " 'वृत्तं' ख.")संशयच्छेदः॥६॥**

 काव्याभ्यासाद्वृत्तसंक्रान्तिर्भवत्येव। किं तु मात्रावृतादिषु क्वचित्संशयः स्यात्। अतो वृत्तसंशयच्छेद[श्छन्दो](http://॑ "'छन्दः शास्त्रतः क. ")विचितेर्विधेय [इति](http://॑ "ख- पुस्तके नास्ति.")।

**कलाशास्त्रेभ्यः कला[तत्त्वस्य संवित्](http://॑ "'तत्त्वसंवित्' क.")॥७॥**

 कला गीतनृत्यचित्रादिकास्तासामभिधायकानि शास्त्राणि विशाखिलादिप्रणीतानि कलाशास्त्राणि तेभ्यः कलातत्त्वस्य संवि[त्संवेदनम्](http://॑ " 'संवेदना' ख. ")। नहि कलातत्त्वानुपलब्धौ कलावस्तु सम्यङिनिबद्धुं शक्यमिति।

**कामशास्त्रतः कामोपचारस्य॥८॥**

 [संविदित्यनुवर्तते](http://॑ "'संविदिति' तस्यानुवर्तते क")। कामोपचारस्य संवित्कामशास्त्रत इति। कामोपचारबहुलं [हि](http://॑ "क-पुस्तके नास्ति.") [वस्तु](http://॑ " प्रतिपाद्यवित्यर्थः") काव्यस्येति।

**दण्डनीतेर्नयापनययोः॥९॥**

 दण्डनीतेरर्थशास्त्रान्नयस्यापनयस्य च
[संविदिति](http://॑ "'संविज्ज्ञानं' ख.")। तत्र षाड्गुण्यस्य



यथावत्प्रयोगो नयः। तद्विपरीतोऽपनयः। नहि तावविज्ञाय नायकप्रतिनायकयोर्वृत्तं [शक्यं काव्ये निबद्धुमिति](http://॑ "काव्येषु निबद्धुं शक्यमिति")।

**इतिवृत्तकुटिलत्वं च [ततः](http://॑ " 'ततः इतिहासादि' क.")॥१०॥**

 इतिहासादिरितिवृत्तं [काव्यशरीरम्](http://॑ " 'काव्यार्थं ख.")। तस्य कुटिलत्वं ततो दण्डनीते[र्बलीय](http://॑ "' राबलीयसादिप्रयोगव्युत्पत्ति' क .")स्त्वाबलीयस्त्वादिप्रयोगो व्युत्पत्तिमूलत्वात्तस्याः। एवमन्यासामपि विद्यानां [यथा](http://॑ "'यथायथं' ख.")खमुपयोगो वर्णनीय इति।  
 **लक्ष्यज्ञत्वमभियोगो वृद्धसेवावेक्षणं प्रतिभानमवधानं च प्रकीर्णम्॥११॥**

**[तत्र](http://॑ "ख- पुस्तके एतत्सूत्रं पूर्वसूत्रान्तर्गतमेव स्थापितम्") काव्यपरिचयो लक्ष्यज्ञत्वम्॥१२॥**

 [अन्येषां](http://॑ "'अन्येषु' क.") काव्येषु परिचयो लक्ष्यज्ञत्वम्। ततो हि काव्यबन्धस्य व्युत्पत्तिर्भवति॥

**काव्यबन्धोद्यमोऽभियोगः॥१३॥**

 काव्यस्य बन्धनं [रचना काव्यबन्धः](http://॑ "'रचना काव्यबन्धः' इति ख- पुस्तके नास्ति ")। तत्रोद्यमोऽभियोगः। स [हि](http://॑ "क-पुस्तके नास्ति") कवित्वप्रकर्ष[मवसंदधाति](http://॑ "' आराधयति' क.")।

**काव्योपदेशगुरु[शुश्रूषणं](http://॑ "'शुश्रूषणं च ' क.") वृद्धसेवा॥१४॥**

 काव्योपदेशे गुरव [उपदेष्टारः](http://॑ "क पुस्तके नास्ति")। तेषां शुश्रूषणं वृद्धसेवा। ततः [काव्यविद्यायाः संक्रन्तिर्भवति।](http://॑ "काव्यच्छाया संक्रामति' क. ")

**[पदाधानोद्धरणमवेक्षणम्](http://॑ "' पदाधानोद्धरणे चावेक्षणम्' ख. ")॥१५॥**

 पदस्याधानं न्यासः। उद्धरण[मपसारणम्](http://॑ " 'अपसारः क.")। [तयोः](http://॑ " 'तत्' क.") खल्ववेक्षणम्।  
 अत्र श्लोकौ—

**'आधानोद्धरणे तावद्यावद्दोलायते मनः।  
पदस्य [स्थापिते](http://॑ "'आस्थापिते' ख.") स्थैर्ये हन्त सिद्धा सरस्वती।**



**यत्पदानि त्यजन्त्येव परिवृत्तिसहिष्णुताम्।  
तं शब्दन्यासनिष्णाताः शब्दपाकं प्रचक्षते॥'**

**कवित्ववीजं प्रतिभानम्॥१६॥**

 कवित्वस्य बीजं कवित्वबीजं [जन्मान्तरागत](http://॑ " 'जन्मान्तरागत' इति क - पुस्तके नास्ति")संस्कारविशेषः कश्चित्। यस्मां[द्वीजं](http://॑ "ख- पुस्तके नास्ति ") विना काव्यं न निष्पद्यते। निष्पन्नं [वावहास्यायतनं](http://॑ "'च हास्यायतनं' क.") स्यात्।

**चित्तैकाग्र्यमवधानम्॥१७॥**

 [चित्तस्यैकाग्र्यं](http://॑ "चित्तैकाग्र्यमन्यार्थविनिवृत्तिः ' ख") बाह्यार्थनिवृत्तिः। तदवधानम्। अवहितं हि चित्त[मर्थान्पश्यति](http://॑ "'अर्थान्न पतति' क.")।

**तद्देशकालाभ्याम्॥१८॥**

 तदवधानं [देशात्कालाच्च](http://॑ "' देशकालाभ्यां संपद्यते' क.") समुत्पद्यते।  
 कौ पुनर्देशकालावित्याह—

**विविक्तो देशः॥१९॥**

 विविक्तो निर्जनः।

**रात्रियामस्तुरीयः कालः॥२०॥**

 रात्रेर्यामो रात्रियामः प्रहरः। तुरीयश्चतुर्थः [काल](http://॑ "ख- पुस्तके नास्ति ख") इति। तद्वशा[द्विषयोप](http://॑ "'विषयादुप' क.")रतं प्रसन्नं चित्तमवधत्ते।  
 एवं काव्याङ्गान्युपदर्श्य [काव्यविशेषकथनार्थमाह](http://॑ " 'काव्यविशेषस्य ज्ञानार्थमाह' ख.")—

**काव्यं गद्यं पद्यं च॥२१॥**

 गद्यस्य [पूर्वं निर्देशो दुर्लक्ष्यविषयत्वेन दुर्बन्धत्वात्](http://॑ "' पूर्वनिर्देशो दुर्बन्धत्वात् विषयत्वेन दुर्बोधत्वात् 'ख'")। यथाहुः—'गद्यं कवीनां निकषं वदन्ति'।  
 तच्च त्रिधा भिन्नमिति दर्शयितुमाह—

**गद्यं वृत्तगन्धि चूर्णमुत्कलिकाप्रायं च॥२२॥**

 तल्लक्षणान्याह—

**पद्यभागवद्वृत्तगन्धि॥२३॥**



 पद्यस्य भागाः पद्यभागास्तद्वद्वृत्तगन्धि।  
 यथा—'पातालतालतलवासिषु दानवेषु' इति।  
 अत्र हि वसन्ततिलकाख्यस्य वृत्तस्य भागः प्रत्यभिज्ञायते।

**अनाविद्धललितपदं चूर्णम्॥२४॥**

 अनाविद्धान्यदीर्घसमासानि ललितान्यनुद्धतानि पदानि यस्मिंस्तदनाविद्धललितपदं चूर्णमिति।

 यथा—'अभ्यासो हि कर्मणां कौशलमावहति। नहि सकृ[न्निपातमात्रेणो](http://॑ "'निपतितमात्रेण' क.") दबिन्दुरपि ग्रावणि निम्नतामादधाति'।

**विपरीतमुत्कलिकाप्रायम्॥२५॥**

 विपरीतमाविद्धोद्धतपदमुत्कलिकाप्रायम्।


यथा—'कुलिशशिखरखरनखरप्रचयप्रचण्डचपेटापाटितमत्तमातङ्गकुम्भस्थलगलन्मदच्छटाच्छुरितचारुकेसर-[भार](http://॑ "'भार' क पुस्तके नास्ति ")भासुरमुखे केसरिणि' इति।

**पद्यमनेकभेदम्॥२६॥**

 पद्यं खल्वनेकेन समार्धसमविषमादिना [भेदेन](http://॑ "'भेदेनोपेतमिति' क. ") भिन्नं भवति।

**तदनिबद्धं निबद्धं च॥२७॥**

 तदिदं गद्यपद्यरूपं काव्यमनिबद्धं निबद्धं च। अनयोः प्रसिद्धत्वालक्षणं नोक्तम्।

**क्रमसिद्धिस्तयोः स्रगुत्तंसवत्॥२८॥**

 तयोरित्यनिबद्धं [निबद्धं](http://॑ "ख- पुस्तके नास्ति ") च परामृश्यते। क्रमेण सिद्धिः क्रमसिद्धिः। अनिबद्धसिद्धौ निबद्धसिद्धिः स्रगुत्तंसवत्। यथा स्रजि मालायां सिद्धायामुत्तंसः शेखरः सिध्यतीति।

 केचिदनिबद्ध एव पर्यवसिता[स्तद्दूषणार्थ](http://॑ "'स्रग्दूषणार्थं' ख. ")माह—

**नानिबद्धं चकास्त्येकतेजः परमाणुवत्॥२९॥**

 न खल्वनिबद्धं काव्यं चकास्ति दीप्यते। यथैकतेजः परमाणु[रिति](http://॑ "'इवेति' ख.")।



अत्र श्लोकः—

**'असंकलितरूपाणां काव्यानां नास्ति चारुता।  
न प्रत्येकं प्रकाशन्ते तैजसाः परमाणवः॥'**

**संदर्भेषु दशरूपकं श्रेयः॥३०॥**

 संदर्भेषु प्रबन्धेषु दशरूपकं नाटकादि श्रेयः।  
 कस्मा[त्तदाह](http://॑ "' तदाह' क पुस्तके नास्ति")—

**[तद्धि चित्रं](http://॑ "'तद्विचित्रं' ख. ") चित्रपटवद्विशेषसाकल्यात्॥३१॥**

 तद्दशरूपकं हि यस्माच्चित्रं चित्रपटवत्। विशेषाणां साकल्यात्।

**ततोऽन्यभेदक्लृप्तिः ॥ ३२॥**

 ततो दशरूपकादन्येषां भेदानां क्लृप्तिः कल्पनमिति। [दशरूपकस्यैव](http://॑ "'दशरूपकमेव ' क.") हीदं सर्वं विलसितम्। [यच्च](http://॑ "'यदुत' क.") कथाख्यायिके महाकाव्यमिति। तल्लक्षणं [च](http://॑ "क पुस्तके नास्ति") नातीव हृदयंगममित्युपेक्षितमस्माभिः। [तदन्यतो](http://॑ "' तदन्यदूह्यम्' ख") ग्राह्यम्।

इति काव्यालंकारसूत्रवृत्तौ शारीरे प्रथमेऽधिकरणे तृतीयोऽध्यायः।  
काव्याङ्गानि काव्यविशेषा[श्च](http://॑ " 'च' क-पुस्तके नास्ति. ")।  
**समाप्तं चेदं शारीरं [प्रथम](http://॑ "'प्रथमं' क पुस्तके नास्ति")मधिकरणम्।**

**============**  
**दोषदर्शनं नाम द्वितीयमधिकरणम्।**  
प्रथमोऽध्यायः।

 काव्यशरीरे स्थापिते काव्यसौन्दर्याक्षेपहेतवस्त्यागा दोषा [विज्ञातव्या](http://॑ "'ज्ञातव्या' ख.") इति दोषदर्शनं [नामा](http://॑ "'नाम' क- पुस्तके नास्ति.")धिकरणमारभ्यते।  
 दोषस्वरूपकथनार्थमाह—

**गुणविपर्ययात्मानो दोषाः॥१॥**

 गुणानां वक्ष्यमाणानां ये विपर्ययास्तदात्मानो दोषाः।

**अर्थतस्तदवगमः॥२॥**

 गुणस्वरूपनिरूपणात्तेषां दोषाणामर्थादवगमोऽर्थसिद्धिः।



 किमर्थं ते पृथक्प्रपञ्च्यन्त इत्याह—

**सौकर्याय प्रपञ्चः॥३॥**

 सौकर्यार्थं प्रपञ्चो [विस्तरो](http://॑ "‘विस्तरो' क-पुस्तके नास्ति") दोषाणाम्। उद्दिष्टलक्षणा हि दोषाः सुज्ञाता भवन्ति।  
 पददोषान्दर्शयितुमाह—

**दुष्टं पदमसाधु कष्टं ग्राम्यमप्रतीतमनर्थकं च॥४॥**

 क्रमेण व्याख्यातुमाह—

**शब्दस्मृतिविरुद्धमसाधु॥५॥**

 शब्दस्मृत्या व्याकरणेन विरुद्धं [पदमसाधु](http://॑ " 'असाधुपदम् ' क.")। यथा—'अन्यकारकवैयर्थ्यम्' इति। अत्र [हि](http://॑ " 'हि' क-पुस्तके नास्ति") 'अषष्ठ्यतृतीयास्थस्यान्यस्य दुगाशीराशास्थास्थितोत्सुकोतिकारकरागच्छेषु' इति [दुका](http://॑ "‘अन्यः कारकः' इति विग्रहे दुगागमो भवति तेन 'अन्यत्कारकवैयर्थ्यम्' इति साधु.") भवितव्यमिति।

**[श्रुतिविरसं](http://॑ "क-पुस्तके सूत्रमेतत्रुटितम्") कष्टम्॥६॥**

 श्रुतिविरसं श्रोत्रकटुपदं कष्टम्। [तद्धि](http://॑ "'तद्विरचनात् क.") रचनागुम्फितमप्युद्वेजयति।  
यथा—

**'अचूचुरच्चण्डि कपोलयोस्ते कान्तिद्रवं द्राग्विशदः शशाङ्कः।'  
लोकमात्रप्रयुक्तं ग्राम्यम्॥७॥**

 लोक एव [यत्प्रयुक्तं](http://॑ "प्रयुक्तं यन्न शास्त्रे तद्ग्राम्यं पदम्") पदं न शास्त्रे तद्ग्राम्यम्। यथा—'कष्टं कथं रोदिति फूत्कृतेयम्'। अन्यदपि [तल्ल](http://॑ "'भल्ल' क. तल्लशब्दस्तडागवाचकः ")गल्लादिकं द्रष्टव्यम्।

**शास्त्रमात्रप्रयुक्तमप्रतीतम्॥८॥**

 शास्त्र एवप्रयुक्तं यन्न लोके तदप्रतीतं [पदम्](http://॑ "'पदम्' क पुस्तके नास्ति.")। यथा—

**'किं भाषितेन बहुना [रूपस्कन्धस्य](http://॑ "इन्द्रियपञ्चकस्य. ") सन्ति मे न गुणाः।  
[गुणानन्तरीयकं](http://॑ "'गुणनान्तरीयकं च' क.") च प्रेमेति न मेऽ[स्त्युपालम्भः](http://॑ " 'स्तुपालम्भः' ख.")॥'**



 अत्र रूपस्कन्धान्तरीयकौ न लोक इत्यप्रतीतम्।

**पूरणार्थमनर्थकम्॥९॥**

 पूरणमात्रप्रयोजनमव्ययपदमनर्थकम्। दण्डापूपन्यायेन पदमन्यदप्यनर्थक[मेव](http://॑ "'एव' क-पुस्तके नास्ति ")। यथा—

**'उदितस्तु हास्तिकविनीलमयं तिमिरं निपीय किरणैः सविता।'**

 [अत्र](http://॑ "क पुस्तके नास्ति") तुशब्दस्य पादपूरणार्थमेव प्रयोगः, न वाक्यालंकारार्थम्। वाक्यालंकारप्रयोजनं तु [नानर्थकम्](http://॑ "'नारञ्जकम्' क")। अपवादार्थमिदम्। यथा—

**'न खल्विह गतागता नयनगोचरं मे गता' इति।**

 [तथा](http://॑ "तथेत्यादिका पङ्क्तिः क - पुस्तके नास्ति.") हि खलु हन्तेति।  
 संप्रति पदार्थ[दोषा](http://॑ "'दोषं' क.")नाह—

**अन्यार्थनेयगूढार्थाश्लील[क्लिष्टानि](http://॑ "'श्लिष्टानि' क. ") च॥१०॥**

 [दुष्टं](http://॑ "'पदं दुष्टं' क.") पदमित्यनुवर्तते। [अर्थतश्च](http://॑ "'अर्थाच्च विभक्तिविपरिणामः' क; 'अर्थतश्च वचनं परिणाम' ख. ") वचनविपरिणामः। [अन्यार्थादीनि](http://॑ " 'अन्यार्थनेयानेयादीनि ' ख.") पदानि दुष्टानीति सूत्रार्थः।  
 एषां क्रमेण लक्षणान्याह—

**रूढिच्युतमन्यार्थम्॥११॥**

 [रूढिषु](http://॑ "'रूढिच्युतं' ख.")च्युतं रूढिमनपेक्ष्य यौगिकार्थमात्रोपादानादन्यार्थं पदम्। स्थूलत्वात्सामान्येन घटशब्दः पटशब्दार्थ इत्यादिकमन्यार्थं नोक्तम्।  
यथा—

**'ते दुःखमुच्चावचमावहन्ति ये प्रस्मरन्ति प्रियसंगमानाम्।'**

 अत्रावहतिः करोत्यर्थो धारणार्थे प्रयुक्तः, प्रस्मरतिर्विस्मरणार्थः प्रकृष्टस्मरण इति।

**कल्पितार्थं नेयार्थम्॥१२॥**



[अश्रुत](http://॑ " अश्रुतार्थस्य कल्पना कल्पितार्थ' ख.")स्याप्यन्यस्य पदार्थस्य कल्पनात्कल्पितार्थं नेयार्थम्। यथा—

**'सपदि पङ्क्तिविहंगमनामभृत्तनयसंवलितं बलशालिना।  
विपुलपर्वतवर्षिशितैः शरैः प्लवगसैन्यमुलुकजिता जितम्॥'**

 अत्र विहंगमश्चक्रवाकोऽभिप्रेतः। तन्नामानि चक्राणि। [तानि](http://॑ "'तानि' ख- पुस्तके नास्ति") बिभ्रतीति विहंगमनामभृतो रथाः। पङ्क्तिरिति दशसंख्या लक्ष्यते। पङ्क्तिर्दश विहंगमनामभृतो [रथा](http://॑ "'रथा' क- पुस्तके नास्ति") यस्य स पङ्क्तिविहंगमनामभृद्दशरथः। तस्य तनयाभ्यां रामलक्ष्मणाभ्यां संवलितं प्लवगसैन्यं जितम्। उलूकजिता इन्द्रजिता। कौशिकशब्देनेन्द्रोलूकयोरभिधानमिति कौशिकशब्दवाच्यत्वेनेन्द्र उलूक उक्तः। ननु चैवं [रथाङ्गनामादीनामपि प्रयोगो](http://॑ "'रथाङ्गनामप्रयोगो' ख.")ऽनुपपन्नः। न। तेषां नि[रूढ](http://॑ "'रूढ' ख.")लक्षणत्वात्।

**अप्रसिद्धार्थप्रयुक्तं गूढार्थम्॥१३॥**

 यस्य [पदस्य](http://॑ "'पदस्य' ख- पुस्तके नास्ति") लोकेऽर्थः प्रसिद्धश्चाप्रसिद्धश्च तद[प्रसिद्धे](http://॑ "' प्रसिद्धार्थे' ख.")ऽर्थे प्रयुक्तं गूढार्थम्।

 यथा—

**'सहस्रगोरिवानीकं दुःसहं भवतः परैः' इति।**

 सहस्रं गावोऽक्षीणि यस्य स सहस्रगुरिन्द्रः। तस्येवेति गोशब्दस्याक्षि[वाचित्वं](http://॑ "'वाचकत्वात्' ख") [कविष्व](http://॑ "'कविषु' क-पुस्तके नास्ति")प्रसिद्ध[मिति](http://॑ "'इति' ख- पुस्तके नास्ति.  ")।

**असभ्यार्थान्तरमसभ्य[स्मृतिहेतुश्चाश्लीलम्](http://॑ " 'स्मृतिकरमश्लीलम्' क.")॥ १४॥**

 यस्य पदस्यानेकार्थस्यैकोऽर्थोऽसभ्यः स्यात्तदसभ्यार्थान्तरम्।

 यथा—'वर्चः' इति पदं तेजसि विष्ठायां च।  
 यत्तु पदमेकदेशद्वारेणासभ्यार्थं स्मारयति तदसभ्यस्मृतिहेतुः।  
 यथा—'कृकाटिका' इति।



**न गुप्तलक्षितसंवृतानि॥ १५॥**

 अपवादार्थमिदम्। गुप्तं [लक्षितं](http://॑ "'संवृत्तं लक्षितं ना' क.") संवृतं च नाश्लीलम्।  
 एषां लक्षणान्याह—

**अप्रसिद्धासभ्यं गुप्तम्॥ १६॥**

 अप्रसिद्धासभ्यार्थान्तरं [पद](http://॑ "'गुप्तं पदं—यथा' ख. ")मप्रसिद्धासभ्यम्। तद्गुप्तम्।  
 यथा—'संबाधः' इति पदम्। तद्धि [संकटार्थं](http://॑ "'प्रसिद्धसंकटार्थम्' ") प्रसिद्धम्, न गुह्यार्थ‍मिति

**[लाक्षणिकासभ्यान्वितं](http://॑ " 'लाक्षणिकासभ्यं' क.") लक्षितम्॥ १७॥**

 तदेवा[सभ्यार्थान्तरं](http://॑ "सभ्यार्थान्तरलाक्ष- ' ख.") लाक्षणिकेनासभ्येनार्थेनान्वितं पदं लक्षितम्।  
 यथा—'जन्मभूमिः' इति।  
 तद्धि लक्षणया गुह्यार्थम्, न खशक्त्येति।

**[लोकसंवीतं](http://॑ "'लोकसंवीतमनुज्ञातं सं तम्। यथा' क.") संवृतम्॥ १८॥**

 लोकेन संवीतं लोकसंवीतं यत्तत्संवृतम्। यथा—'सुभगा' 'भगि‍ 'उपस्थानम्' 'अभिप्रेतम्' 'कुमारी' 'दोहदम्' इति।

 अत्र [हि](http://॑ " 'हि' ख पुस्तके नास्ति") श्लोकः—

**'संवीतस्य हि लोकेन न दोषान्वेषणं [क्षमम्](http://॑ "'कृतम्' क.")।  
शिवलिङ्गस्य संस्थाने कस्यासभ्यत्वभावना॥**

**तत्रैविध्यम्। व्रीडाजुगुप्सामङ्गलातङ्कदायिभेदात्॥ १९॥**

 तस्याश्लीलस्य त्रैविध्यं भवति। व्रीडाजुगुप्सामङ्गलातङ्कदायिभेदात्। किंचिद्धीडादायि भवति। यथा—'वाक्चाटवम्' 'हिरण्यरेत इति। किंचिज्जुगुप्सादायि भवति। यथा—'कपर्दकः' इति। किंचिदमलातङ्कदायि [भवति](http://॑ " 'भवति' क-पुस्तके नास्ति ")। यथा—'[संस्थितः](http://॑ "'संस्थितम्' ख.")' इति।

**व्यवहितार्थप्रत्ययं क्लिष्टम्॥ २०॥**



 अर्थस्य प्रतीतिरर्थप्रत्ययः। स व्यवहितो यस्माद्भवति तदव्यवहितार्थप्रत्ययं क्लिष्टम्। यथा—

**'दक्षात्मजादयितवल्लभवेदिकानां  
ज्योत्स्नाजुषां जललवास्तरलं पतन्ति॥**

 दक्षात्मजास्ताराः। तासां दयितो दक्षात्मजादयितश्चन्द्रः। तस्य वल्लभाश्चन्द्रकान्ताः। तद्वेदिकानामिति। अत्र हि व्यवधानेनार्थप्रत्ययः

**अरूढार्थत्वात्॥ २१॥**

 अरूढार्थत्वेऽपि यतोऽर्थप्रत्ययो झटिति न तत्क्लिष्टम्। यथा—

**'काञ्चीगुणस्थानमनिन्दितायाः' इति।**

**अन्त्याभ्यां वाक्यं व्याख्यातम्॥ २२॥**

 अश्लीलं क्लिष्टं [चेत्यन्त्ये](http://॑ " ' च अन्त्ये' ख") पदे। ताभ्यां वाक्यं व्याख्यातम्। तदप्यश्लीलं क्लिष्टं च भवति। अश्लीलं यथा—

**'न सा धनोन्नतिर्या स्यात्कलत्र[सुखदायिनी](http://॑ " 'रतिदायिनी' क ग ")। '  
'परार्थबद्धकक्षाणां यत्सत्यं पेलवं धनम्॥'  
'सोपानपथमुत्सृज्य वायुवेग[समुद्धतम्](http://॑ "'समुद्धतः ' क ग ")।  
महापथेन गतवान्कीर्त्यमानगुणो जनैः॥**

क्लिष्टं यथा—

**'धम्मिल्लस्य न कस्य प्रेक्ष्य निकामं कुरङ्गशावाक्ष्याः।  
रज्यत्यपूर्वबन्धव्युत्पत्तेर्मानसं शोभाम्॥'**

 [एतान्पञ्च](http://॑ "'पदपदार्थ' क; 'एतान्यपि च पदपदार्थ' ग.") पदार्थदोषान्विभक्ताञ्ज्ञात्वा कविस्त्यजेदिति तात्पर्यार्थः।

इति काव्यालंकारसूत्रवृत्तौ दोषदर्शने द्वितीयेऽधिकरणे प्रथमोऽध्यायः।  
पदपदार्थदोषविभागः।  

**==========**



**द्वितीयोऽध्यायः।**

 [इदानीं](http://॑ "' पदपदार्थदोषान्प्रतिपाद्य इदानीं - क.") वाक्यदोषान्दर्शयितुमाह—

**भिन्नवृत्तयतिभ्रष्टविसंधीनि वाक्यानि॥ १॥**

 दुष्टानी[त्यभिसंबन्धः](http://॑ " ' इति संबन्धः ' ग.")।  
 क्रमेण व्याचष्टे—

**स्वलक्षणच्युतवृत्तं भिन्नवृत्तम्॥ २॥**

 स्वस्माल्लक्षणाच्च्युतं वृत्तं यस्मिंस्तत्स्वलक्षणच्युतवृत्तं वाक्यं भिन्नवृत्तम्। यथा—'अयि पश्यसि सौधमाश्रितामविरलसुमनोमालभारिणीम्।' वैतालीययुग्मपादे लघ्वक्षराणां षण्णां नैरन्तर्यं निषिद्धम्। तच्च कृतमिति भिन्नवृत्तत्वम्।

**विरसविरामं यतिभ्रष्टम्॥ ३॥**

 विरसः श्रुतिकटुर्विरामो यस्मिंस्तद्विरसविरामं यतिभ्रष्टम्।

**तद्धातूनामभागभेदे स्वरसंध्यकृते प्रायेण॥ ४॥**

 तद्यतिभ्रष्टं धातुभागभेदे नामभागभेदे च सति भवति। खरसंधिनाऽकृते प्रायेण बाहुल्येन। धातुभागभेदे [मन्दाक्रान्तायां](http://॑ "'मन्दाक्रान्तायां' क-ग-पुस्तकयोर्नास्ति ") यथा—'एतासां राजति सुमनसां दाम कण्ठावलम्बि।'

 नामभागभेदे [शिखरिण्यां](http://॑ "'यथा शिखरिण्याम्' ग. ")
यथा—'कुरङ्गाक्षीणां गण्डतलफलके स्वेदविसरः।'


[मन्दाक्रान्तायां](http://॑ "' मन्दाक्रान्तायां ' क-ग-पुस्तकयोर्नास्ति") यथा—'दुर्दर्शश्चक्रशिखिकपिशः शार्ङ्गिणो बाहुदण्डः।'

 धातुनामभागपदग्रहणात्तद्भागातिरिक्तभेदे न भवति यतिभ्रष्टत्वम्। यथा [मन्दाक्रान्तायाम्](http://॑ "' मन्दाक्रान्तायां यथा' क पुस्तके नास्ति")—'शोभां पुष्यत्ययमभिनवः सुन्दरीणां [प्रबोधः](http://॑ "अस्मादग्रे ख-पुस्तके “अन्ये तु पदान्त एव प्रतिसिध्यन्ति परं च विभक्त्यन्तम्। यथा— 'निकामं क्षामाङ्गी सरसकदलीगर्भसुभगा कलाशेषा मूर्तिः शशिन इव नेत्रोत्सवकरी। अवस्थामापन्ना मदनदहनोद्दामविधुरा प्रियं नः कल्याणी रमयति मनः कम्पयति च॥ इत्यधिकमस्ति.")।'

 [शिखरिण्यां यथा](http://॑ "'शिखरिण्यां यथा' क-पुस्तके नास्ति")—'विनिद्रः श्यामान्तेष्वधरपुट[सीत्कार](http://॑ "'चीत्कार' क ग.•")विरुतैः।'



 स्वरसंध्यकृत इति वचनात्स्वरसंधिकृते भेदे न दोषः। यथा—'किं चिद्भावालसमसरलं प्रेक्षितं सुन्दरीणाम्।'

**न वृत्तदोषात्पृथग्यतिदोषः। वृत्तस्य यत्यात्मकत्वात्॥५॥**

 वृत्तदोषात्पृथग्यतिदोषो न वक्तव्यः। वृत्तस्य यत्यात्मकत्वात्।

 यत्यात्मकं हि वृत्तमिति भिन्नवृत्त एव यतिभ्रष्टस्यान्तर्भावान्न पृथग्ग्रहणं कार्यमत आह—

**न, लक्ष्मणः पृथक्त्वात्॥६॥**

 नायं दोषः। लक्ष्मणो लक्षणस्य पृथक्त्वात्। [अन्यद्धि](http://॑ "'विलक्षणं' क ख ") लक्षणं वृत्तस्य, अन्यद्यतेः। गुरुलघु[नियमात्मकं](http://॑ "'नियामकं' ख.") वृत्तम्। विरामात्मिका [च](http://॑ " 'च' ग-पुस्तके नास्ति") यतिरिति।

**विरूपपदसंधिर्विसंधिः॥७॥**

 पदानां संधिः पदसंधिः। स च स्वरसमवायरूपः प्रत्यासत्तिमात्ररूपो वा स विरूपो यस्मिन्निति विग्रहः।

**पदसंधिवैरूप्यं विश्लेषोऽश्लीलत्वं कष्टत्वं च॥८॥**

 विश्लेषो विभागेन पदानां संस्थिति[रिति](http://॑ "' इति ' ग-पुस्तके नास्ति.")। अश्लीलत्वमसभ्यस्मृति—हेतुत्वम्। कष्टत्वं पारुष्यमिति। विश्लेषो यथा—

**'मेघानिलेन अमुना एतस्मिन्नद्रिकानने।'  
'कमले इव लोचने इमे अनुबध्नाति विलास[पद्धतिः](http://॑ "'पद्धतिम्' क. ")। '  
'लोलालकानुबद्धानि आननानि चकासति।**

 [अश्लीलत्वं](http://॑ "'अश्लीलं च' क; 'अश्लील' ग") यथा—

**'विरेचकमिदं [नृत्तमाचार्याभास](http://॑ "'वृत्तमाचार्याभ्यास - ' ख.")योजितम्।'  
'चकासे पनसप्रायैः पुरी [षण्ड](http://॑ "'खण्ड' क ग")महाद्रुमैः।  
['विनाशपथदानाभ्यां पदवादसमुत्सुकम्।](http://॑ "'विनाशपथदीनायां यदवादयदुत्सुकम्' क; 'विनाशपथदानाय दधारयदुत्सुकम्' ग")'**

 कष्टत्वं यथा—‘मञ्जर्युद्गमगर्भास्ते [गुर्वाभोगा](http://॑ "'गुरुभोगा' क..") द्रुमा बभुः।'



 एवं वाक्यदोषानभिधाय वाक्यार्थदोषा[न्प्रतिपादयितु](http://॑ " 'निरूपयितुं' क. ")माह—

**व्यर्थैकार्थसंदिग्धा[प्रयुक्तापक्रम](http://॑ "'प्रयुक्तार्थापक्रम' ग. ")लोकविद्या[विरुद्धानि](http://॑ "'विरुद्धाविरुद्धानि' ग. ") [च](http://॑ "'च' ख- पुस्तके नास्ति.")॥ ९॥**

 वाक्यानि दुष्टानीति संबन्धः।  
 क्रमेण व्याख्यातुमाह—

**व्याहतपूर्वोत्तरार्थं व्यर्थम्॥ १०॥**

 व्याहतौ [पूर्वोत्तरावर्थौ](http://॑ "'पूर्वोत्तरार्थौ' ख. ") यस्मिंस्तद्व्याहतपूर्वोत्तरार्थं [वाक्यं](http://॑ " 'वाक्यं' क-ग-पुस्तकयोर्नास्ति.") व्यर्थम्। यथा—'अद्यापि स्मरति [रसालसं](http://॑ "'रसोल्लसत्' ख'. ") मनो मे मुग्धायाः स्मरचतुराणि चेष्टितानि।' [मुग्धायाः](http://॑ "'मुग्धा चेत्' ग.") कथं स्मरचतुराणि चेष्टितानि। तानि चेत्कथं मुग्धा। [अत्र](http://॑ "'अत्र' क ख-पुस्तकयोर्नास्ति.") पूर्वोत्तरयोरर्थयोर्विरोधाद्व्यर्थमिति।

**उक्तार्थपदमेकार्थम्॥ ११॥**

 उक्तार्थानि पदानि यस्मिंस्तदुक्तार्थपदमेकार्थम्। यथा—'चिन्तामो हमनङ्गमङ्ग तनुते[विप्रेक्षितं](http://॑ "'विश्लेषितं' ख.") सुभ्रुवः।' अनङ्गः शृङ्गारः। तस्य [चिन्ताया](http://॑ "' चिन्तामोहाद्यात्मकत्वात् ' क; 'चिन्तामोहात्मकत्वात् ' ग.") मोहात्मकत्वाच्चिन्तामोहशब्दौ प्रयुक्तायुक्तार्थौ भवतः। एकार्थपदत्वाद्वाक्यमेकार्थमित्युक्तम्।

**न, विशेषश्चेत्॥ १२॥**

 न गतार्थं [दुष्टम्](http://॑ " 'दुष्टं पदं ' ख. ") विशेषश्चेत्प्रतिपाद्यः स्यात्।  
 तं विशेषं प्रतिपादयितुमाह—

**धनुर्ज्याध्वनौ [धनुःश्रुतिरारूढेः प्रतिपत्त्यै](http://॑ " 'धनुःप्रतीतिरारूढे प्रतिपत्तौ ' क.")॥ १३॥**

 धनुर्ज्याध्वनावित्यत्र ज्याशब्देनोक्तार्थत्वेऽपि धनुःश्रुतिः प्रयुज्यते। आरूढेः प्रतिपत्त्यै आरोहणस्य प्रतिपत्त्यर्थम्। नहि धनुः श्रुतिमन्तरेण धनुष्यारूढा ज्या धनुर्ज्येति शक्यं प्रतिपत्तुम्। यथा—'धनुर्ज्या किणचिह्नेन दोष्णा विस्फुरितं तव' इति।



** कर्णावतंसश्रवणकुण्डल शिरःशेखरेषु कर्णादिनिर्देशः संनिधेः १४**

 कर्णावतंसादिशब्देषु कर्णादीनामवतंसादिपदैरुक्तार्थाना[मपि](http://॑ "' अपि ' ख ग - पुस्तकयोर्नास्ति") निर्देशःसंनिधेः प्रतिपत्त्यर्थमिति संबन्धः। नहि कर्णादिशब्दनिर्देशमन्तरेण कर्णादिसंनिहितानामवतंसादीनां शक्या प्रतिपत्तिः [कर्तुमिति](http://॑ "'कर्तुमिति' ख ग पुस्तकयोर्नास्ति ")। यथा—'दोलाविलासेषु विलासिनीनां कर्णावतंसाः कलयन्ति कम्पम्।'

**'लीलाचलच्छ्रवणकुण्डलमापतन्ति।'  
'आययुर्भुङ्ग[मुखर](http://॑ "'मुखराः ' ख- ग. ")शिरःशेखर[शालिनः](http://॑ "'शायिनः' ग. ")।'**

**मुक्ताहारशब्दे मुक्ताशब्दः शुद्धेः॥ १५॥**

 मुक्ताहारशब्दे मुक्ताशब्दो हारशब्देनैव गतार्थः प्रयुज्यते शुद्धेः प्रतिपत्त्यर्थमिति संबन्धः। शुद्धानामन्य[रत्नैरमिश्रितानां](http://॑ "'अमिश्राणां' क") हारो मुक्ताहारः। यथा—

**'प्राणेश्वरपरिष्वङ्गविभ्रमप्रतिपत्तिभिः।  
मुक्ताहारेण लसता हसतीव [स्तनद्वयम्](http://॑ "'स्तनद्वयी' क.")॥'**

**पुष्पमालाशब्दे [पुष्प](http://॑ "'पुष्पशब्दः ' क.")पदमुत्कर्षस्य॥ १६॥**

 पुष्पमालाशब्दे मालाशब्देनैव गतार्थं पुष्पपदं प्रयुज्यते उत्कर्षस्य प्रतिपत्त्यर्थमिति। उत्कृष्टानां पुष्पाणां माला पुष्पमालेति। यथा—'प्रायशः पुष्पमालेव [कन्या](http://॑ " 'कन्यका कं' ख ग") सा कं न लोभयेत्।' ननु मालाशब्दोऽन्यत्रापि दृश्यते यथा रत्नमाला शब्दमालेति सत्यम्। उपचरितस्य प्रयोगः। निरुपपदो हि मालाशब्दः [पुष्परचना](http://॑ " 'पुष्पमालारचना' ख.")विशेष[मेवा](http://॑ "'एव' ख-ग- पुस्तकयोर्नास्ति")भिधत्त इति।

**करिकलभशब्दे करिशब्द[स्ताद्रूप्यस्य](http://॑ "' ताद्रूप्यस्य प्रतिपत्त्यर्थम्' ख.")॥ १७॥**

 करिकलभशब्दे करिशब्दः कलभेनैव गतार्थः प्रयुज्यते ताद्रूप्यस्य



प्रतिपत्त्यर्थमिति। [करी प्रौढकुञ्जरः](http://॑ "करिणः प्रौढकुञ्जराः क.")। तद्रूपः कलभः करिकलभ [इति](http://॑ " 'इति' ' क-पुस्तके नास्ति ")।

यथा—'त्यज 'करिकलभ त्वं प्रीतिबन्धं करिण्याः।'

**विशेषणस्य च॥ १८॥**

 विशेषणस्य विशेषप्रतिपत्त्यर्थमुक्तार्थस्य [पदस्य](http://॑ "'शब्दस्य' क.") प्रयोगः। यथा—

**'जगाद मधुरां वाचं विशदाक्षर[शालिनीम्](http://॑ "'मालिनीम्' क.")।'**

**तदिदं प्रयुक्तेषु॥ १९॥**

 तदिदमुक्तं प्रयुक्तेषु नाप्रयुक्ते। नहि भवति यथा 'श्रवणकुण्डलम्' इति तथा 'नितम्बकाञ्ची' इत्यपि। यथा [वा](http://॑ "'वा' ख- पुस्तके नास्ति.") 'करिकलभः' इति तथा 'उष्ट्रकलभः' इत्यपि।  
 अत्र श्लोकः—

**'कर्णावतंसादिपदे कर्णादिध्वनिनिर्मितिः।  
संनिधानादिबोधार्थं स्थितेष्वेतत्समर्थनम्॥'**

**संशयकृत्संदिग्धम्॥ २०॥**

 यद्वाक्यं साधारणानां धर्माणां श्रुतेः, विशिष्टानां [वा](http://॑ " 'चाश्रुतेः' क; 'च श्रुतेः' ग.") श्रुतेः संशयं करोति तत्संशयकृत्संदिग्ध[मिति](http://॑ "'इति' ख पुस्तके नास्ति. ")।  
 यथा—'स महात्मा भाग्यवशान्महापदमुपागतः।'

 किं भाग्यवशान्महापदमुपागत आहोस्विदभाग्यवशान्महती[मापदमिति](http://॑ " ' आपदमुपागत' इति क.") संशयकृद्वाक्यं प्रकरणाद्यभावे स[तीति](http://॑ " 'इति' ग-पुस्तके नास्ति. ")।

**मायादिकल्पितार्थमप्रयुक्तम्॥२१॥**

 मायादिना कल्पितोऽर्थो यस्मिंस्तन्मायादिकल्पितार्थमप्रयुक्तम्। अत्र [स्तोक](http://॑ "'अस्तोकं' क; 'श्लोकं' ग.")मुदाहरणम्।

**क्रमहीनार्थमपक्रमम्॥२२॥**



 [उद्देशितानामनुद्देशितानां](http://॑ " 'उद्देशिनामनुद्देशिनां' क.") च क्रमः संबन्धस्तेन [विहीनो](http://॑ " 'हीनो' क. ")ऽर्थो यस्मिंस्तत्क्रमहीनार्थमपक्रमम्।

**यथा—'कीर्तिप्रतापौ भवतः सूर्याचन्द्रमसोः समौ।'**


[अत्र](http://॑ " 'अत्र' इत्यारभ्य 'अपक्रमः' इ- तिपर्यन्तं क पुस्तके, 'अत्र' इत्यारभ्य 'यथा' इतिपर्यन्तं च ग. पुस्तके नास्ति") कीर्तिश्चन्द्रमसस्तुल्या प्रतापः सूर्यस्य तुल्यः। सूर्यस्य पूर्वनिपातादपक्रमः। अथवा प्रधानार्थस्य निर्देशः क्रमः। तेन विहीनोऽर्थो यस्मिंस्तदुपक्रमम्।

**यथा—'तुरंगमथ मातङ्गं [प्रयच्छास्मै](http://॑ " 'मे प्रयच्छ' ग. ") मदालसम्।'**

**देशकालस्वभावविरुद्धार्थानि लोकविरुद्धानि॥ २३॥**

 देशकालखभावैर्विरुद्धोऽर्थो येषु तानि देशकालखभाव विरुद्धार्थानि वाक्यानि लोकविरुद्धानि। अर्थद्वारेण लोक[विरुद्धत्वं](http://॑ "'विरुद्धार्थत्वं' क .") वाक्यानाम्। देशविरुद्धं यथा—

**'सौवीरेष्वस्ति नगरी मथुरा नाम विश्रुता।  
अक्षोट[नालिकेराढ्या](http://॑ " 'नालिकेराङ्का' क; 'नालिकेराद्या' ख.  ") यस्याः पर्यन्तभूमयः॥'**

 काल[विरुद्धं](http://॑ " 'विरुद्धार्थ' क.") यथा—'कदम्बकुसुमस्मेरं मधौ वनमशोभत।'

 स्वभाव[विरुद्धं](http://॑ "'विरुद्धार्थं' क.") यथा—'मत्तालिसङ्गमुखरासु च मञ्जरीषु सप्तच्छदस्य तरतीव शरन्मुखश्रीः।'  
 सप्तच्छदस्य स्तबका भवन्ति न मञ्जर्य [इति स्वभावविरुद्धम्](http://॑ "' इति स्वभावविरोधः। यथा' क; 'इति। स्वभावविरुद्धं यथा।' ख.  ")।  
 तथा—

**'भृङ्गेण कलिकाकोषस्तथा [भृशमपीड्यत](http://॑ "'संधावपीड्यत' क.")।  
यथा गोष्पदपूरं हि ववर्ष बहुलं मधु॥'**

 [कलिकायाः](http://॑ "'कलिकाकोषस्य मकरन्दस्यैव तावत्' क.") सर्वस्या मकरन्दस्यैतावद्वाहुल्यं स्वभावविरुद्धम्।



**कलाचतुर्वर्गशास्त्र[विरुद्धार्थानि](http://॑ "'विरुद्धानि' ख. ") विद्याविरुद्धानि॥२४॥**

 कलाशास्त्रैश्चतुर्वर्गशास्त्रैश्च [विरुद्धोऽर्थो](http://॑ "' विरुद्धार्थो' ख.") येषु तानि [कलाचतुर्वर्ग](http://॑ "'कलाविरुद्धचतुर्वर्ग' ख.")शास्त्र[विरुद्धार्थानि](http://॑ " 'विरुद्धानि विद्या- ' ख.") वाक्यानि विद्याविरुद्धानि। वाक्यानां विरोधोऽर्थद्वारकः।

 कलाशास्त्रविरुद्धं यथा—'कालिङ्ग लिखितमिदं [वयस्य](http://॑ "' च यस्य' ख.  ") पत्रं पत्रज्ञैरपतितकोटि[कण्टकाग्रम्](http://॑ " 'कण्टकश्रि' क. ")'।

 कालिङ्गं पतिताग्र[कोटि](http://॑ " 'कोटि' क-पुस्तके नास्ति. ")कण्टकमिति पत्रविदामाम्नायः। [तद्विरुद्धत्वा](http://॑ " 'तद्विरोधात् ' क. ")त्कलाशास्त्र[विरुद्धम्](http://॑ "विरुद्धत्वम्' क.  ")। एवं कलान्तरेष्वपि विरोधोऽ[भ्यूह्यः](http://॑ "'अत्यूह्य' ख, 'अभ्युपेयः ' ग. ")।

 चतुर्वर्गशास्त्रविरुद्धानि [तू](http://॑ "'तु' क-पुस्तके नास्ति  ")दाह्रियन्ते—'कामोपभोगसाफल्यफलो राज्ञां महीजयः।'

 धर्मफलोऽश्वमेधादियज्ञफलो वा राज्ञां महीजय इत्यागमः। तद्विरोधाद्धर्मशास्त्र[विरुद्धार्थमेतद्वाक्यमिति](http://॑ "' विरुद्धमेतद्वाक्यम्' क; 'विरुद्धं वाक्यम्' ग. ")।

**'अहंकारेण जीयन्ते द्विषन्तः किं नयश्रिया।'**

 द्विषज्जयस्य नयमूलत्वं स्थितं दण्डनीतौ। तद्विरोधादर्थशास्त्र[विरुद्धार्थं](http://॑ " 'विरुद्धत्वम्' क; 'विरुद्धम्' ग.  ") [वाक्यमिति](http://॑ " 'वाक्यमिति' क-ग पुस्तकयोर्नास्ति.  ")।

**'दशनाङ्कपवित्रितोत्तरोष्ठं रतिखेदालसमाननं स्मरामि।'**

 'उत्तरोष्ठमन्तर्मुखं नयनान्त[मिति](http://॑ " 'इति' ग-पुस्तके नास्ति.")" मुक्त्वा चुम्बननखरदशनस्थानानि' इति [कामशास्त्रे](http://॑ " 'कामशास्त्रसूत्रे' ख.") स्थितम्। तद्विरोधात्कामशास्त्रविरुद्धार्थं वाक्यमिति।

**'[देवताभक्तितो](http://॑ "'देवताज्ञानतो' ख.") मुक्तिर्न तत्त्वज्ञानसंपदा।'  
एतस्यार्थस्य मोक्षशास्त्रे स्थितत्वात्तद्विरुद्धार्थम्।**



 एते वाक्यवाक्यार्थदोषास्त्यागाय ज्ञातव्याः। [ये त्वन्ये](http://॑ "' अन्ये च ये' ग.") [शब्दार्थ](http://॑ "'शब्दार्थयोः' क.")दोषाः सूक्ष्मास्ते गुणविवेचन ए[वोच्यन्ते](http://॑ "'वक्ष्यन्ते' ख. ")। उपमादोषा[श्चो](http://॑ "'च' ख- पुस्तके नास्ति ")पमाविचार [इति](http://॑ "'इति' ख'-पुस्तके नास्ति  ")।

इति काव्यालंकारसूत्रवृत्तौ दोषदर्शने द्वितीयेऽधिकरणे द्वितीयोऽध्यायः।  
[वाक्यवाक्यार्थदोष](http://॑ "'वाक्यशब्दार्थदोष' क.  ")विभागः।

**समाप्तं चेदं दोषदर्शनं द्वितीयमधिकरणम्।**

**=========**

**गुणविवेचनं नाम तृतीयमधिकरणम्।**

**प्रथमोऽध्यायः।**

 यद्विपर्ययात्मनो दोषास्तान्गुणान्विचारयितुं गुण[विवेचनमधिकरण](http://॑ "'विवेचनाधिकरणं' क. ")मारभ्यते—

 तत्रौजःप्रसादादयो गुणाः, यमकोपमादयस्त्वलंकारा इति स्थितिः काव्यविदाम्। तेषां किं भेदनिबन्धनमित्याह—

**काव्यशोभायाः कर्तारो [धर्मा गुणाः](http://॑ " 'धर्मगुणाः ' ख. ")॥१॥**

 ये खलु [शब्दार्थयोर्धर्माः](http://॑ "'शब्दार्थधर्माः क. ") काव्यशोभां कुर्वन्ति ते गुणाः। ते चौजःप्रसादादयः। न यमकोपमादयः। कैवल्येन तेषामकाव्यशोभाकरत्वात्। ओजःप्रसादादीनां तु केवलाना[मस्ति](http://॑ "' अस्ति' ख- पुस्तके नास्ति.   ") काव्यशोभा[करत्व](http://॑ "' कारित्वं' ग. ")मिति।

**तदतिशयहेतवस्त्वलंकाराः॥ २॥**

 तस्याः काव्यशोभाया अतिशय[स्तदतिशय](http://॑ " ' तदतिशयः' क पुस्तके नास्ति ")स्तस्य हेतवः। तुशब्दो व्यतिरेके। अलंकाराश्च यमकोपमादयः।

 अत्र श्लोकौ—

**'युवतेरिव रूपमङ्ग [काव्यं](http://॑ "'वाक्यं' क") खदते शुद्धगुणं तदप्यतीव।  
विहितप्रणयं निरन्तराभिः सदलंकारविकल्पकल्पनाभिः॥  
'यदि भवति वचश्च्युतं गुणेभ्यो वपुरिव यौवनवन्ध्यमङ्गनायाः।  
अपि जनदयितानि दुर्भगत्वं नियतमलंकरणानि संश्रयन्ते॥'**



**पूर्वे नित्याः॥३॥**

 [पूर्वे](http://॑ "' पूर्वे खलु' ख, 'पूर्वे ते' ग.") गुणा नित्याः। तैर्विना काव्यशोभानुपपत्तेः।  
 एवं गुणालंकाराणां भेदं दर्शयित्वा शब्दगुणनिरूपणार्थमाह—

**ओजः प्रसादश्लेषसमतासमाधिमाधुर्य सौकुमार्योदारतार्थव्यक्तिकान्तयो बन्धगुणाः॥४॥**

 बन्धः पदरचना। तस्य गुणा बन्धगुणा ओजः प्रभृतयः।  
 तान्क्रमेण दर्शयितुमाह—

**गाढबन्धत्वमोजः॥५॥**

 बन्धस्य गाढत्वं यत्तदोजः।  
 यथा—विलुलितमकरन्दा मञ्जरी[र्नर्तयन्ति](http://॑ "'नर्तयन्तः क. ")। न पुनः, 'विलुलित[मधुधारा](http://॑ "'मधुधारां मञ्जरीं' ग.") मञ्जरीर्लोलयन्ति।

**शैथिल्यं प्रसादः॥६॥**

 बन्धस्य शैथिल्यं शिथिलत्वं प्रसादः।  
 नन्वयमोजो विपर्ययात्मा दोषः, तत्कथं गुण इत्याह—

**गुणः संप्लवात्॥७॥**

 गुणः [प्रसादः](http://॑ "'प्रसादः’  ख- पुस्तके नास्ति ")। ओजसा सह संप्लवात्।

**[न](http://॑ "एतत्सूत्रं ख- पुस्तके वृत्तिमध्ये न्यस्तम्, क-पुस्तके च त्रुटितम्  ") शुद्धः॥८॥**

 [स शुद्धस्तु](http://॑ " 'संशुद्धस्तु' कः 'शुद्ध' ग. ") दोष एवेति।  
 ननु विरुद्धयोरोजः प्रसादयोः कथं संप्लव इत्याह—

**स त्वनुभवसिद्धः॥९॥**

 स तु संप्लवस्त्वनुभवसिद्धः तद्विदां रत्नादिविशेषवत्।  
 अत्र श्लोकः—

**'[करुण](http://॑ "'करुणा' ख.")प्रेक्षणीयेषु संप्लवः सुखदुःखयोः।  
यथानुभवतः सिद्धस्तथैवोजःप्रसादयोः॥**



**साम्योत्कर्षौ च॥ १०॥**

 साम्यमुत्कर्षश्चौजः प्रसादयोरेव।  
 साम्यं यथा—'अथ स विषयव्यावृत्तात्मा यथाविधि सूनवे नृपति ककुदं दत्त्वा यूने सितातपवारणम्।'

 क्वचिदोजः प्रसादादुत्कृष्टम्। [यथा](http://॑ " 'यथा' क ग - पुस्तकयोर्नास्ति.")—'व्रजति गगनं भल्लातक्याः फलेन सहोपमाम्।'

 क्वचिदोजसः प्रसादस्योत्कर्षः। [यथा](http://॑ "'यथा' ख ग पुस्तकयोर्नास्ति.")—'कुसुमशयनं न प्रत्यग्रं न चन्द्रमरीचयो न च मलयजं सर्वाङ्गीणं न वा मणियष्टयः।'

**मसृणत्वं श्लेषः॥ ११॥**

 मसृणत्वं नाम यस्मिन्सति बहून्यपि पदान्येकवद्भासन्ते।

 यथा—'अस्त्युत्तरस्यां दिशि देवतात्मा हिमालयो नाम नगाधिराजः।' न पुनः, 'सूत्रं ब्राह्ममुरः स्थले—','भ्रमरीवल्गुगीतयः', 'तडित्कलिलमाकाशं' इति। एवं तु श्लेषो भवति—'ब्राह्मं सूत्रमुरःस्थले', 'भ्रमरीमनुगीतयः', 'तडिज्जटिलमाकाश' इति।

**मार्गाभेदः समता॥ १२॥**

 मार्गस्याभेदो [मार्गाभेदः](http://॑ "'मार्गभेदः' ख- पुस्तके नास्ति") समता। येन मार्गेणोपक्रमस्तस्यात्याग इत्यर्थः। श्लोके प्रबन्धे चेति। पूर्वोक्तमुदाहरणम्। विपर्ययस्तु यथा—

**'प्रसीद चण्डि त्यज मन्युमञ्जसा जन[स्तवायं](http://॑ "'तथायं' क.") पुरतः कृताञ्जलिः।  
किमर्थमुत्कम्पितपीवरस्तनद्वयं त्वया लुप्तविलासमास्यते॥**

**[आरोहावरोहक्रमः](http://॑ "'आरोहावरोहयोः क्रमः' ख.") समाधिः॥ १३॥**

 आरोहावरोहयोः क्रम आरोहावरोहक्रमः समाधिः परिहारः। आरोहस्यावरोहे सति परिहारः, अवरोहस्य वारोहे सतीति।

 तत्रारोह[पूर्वो](http://॑ " 'पूर्वको' ख.")ऽवरोहो यथा—'निरानन्दः कौन्दे मधुनि परिभुक्तोज्झितरसे।' अवरोहपूर्वस्त्वारोहो यथा—'नराः शीलभ्रष्टा व्यसन इव मज्जन्ति तरवः।'



 [आरोहस्य](http://॑ "'आरोहस्य च ' ख. ") क्रमोऽवरोहस्य च क्रम आरोहावरोहक्रमः क्रमेणारोहणमवरोहणं चेति केचित्।

 यथा—'निवेशः खः सिन्धोस्तुहिनगिरिवीथीषु जयति।'

**न पृथक्, आरोहावरोहयोरोजः प्रसादरूपत्वात्॥१४॥**

 न पृथक्समाधिर्गुणः। आरोहावरोहयोरोजः प्रसादरूपत्वात्। ओजोरूप[श्चा](http://॑ "'च' ग पुस्तके नास्ति,")रोहः प्रसादरूप[श्चा](http://॑ "'तु' ग.")वरोह इति।

**न संपृक्तत्वात्॥१५॥**

 यदुक्तमोजःप्रसादरूपत्वमारोहावरोहयोस्तन्न। संपृक्तत्वात्। संपृक्तौ खल्वोजःप्रसादौ [नदीवेणिकावद्वहतः](http://॑ "'नदीवेणिकासंगममुद्वहतः' ग.")।

**अनैकान्त्याच्च॥१६॥**

 न चायमेकान्तः यदोजस्यारोहः, प्रसादे [चा](http://॑ "'वा' क- ग.")वरोह इति।

**[ओजःप्रसादयोः](http://॑ "ओजः प्रसादयोस्तीव्रावस्थासाविति' ख.") क्वचिद्भागे तीव्रावस्थायां ताविति चेदभ्युपगमः॥१७॥**

 ओजःप्रसादयोः क्वचिद्भागे तीव्रावस्थायामारोहोऽवरोह श्वेत्येवं चेन्मन्यसे अभ्युपगमः, न विप्रतिपत्तिः।

**विशेषापेक्षत्वात्तयोः॥१८॥**

 स विशेषो गुणान्तरात्मा।

**आरोहावरोहनिमित्तं समा[धिराख्यायते](http://॑ "'इत्याख्यायते' क.")॥१९॥**

 आरोहावरोहक्रमः समाधिरिति गौण्या वृत्त्या व्याख्येयम्।

**[क्रमविधानार्थत्वाद्वा](http://॑ "क-ग- पुस्तकयोः ' क्रमविधानार्थखाद्वा' इति वृत्तिमध्य एव निक्षिप्तम्")॥२०॥**

 पृथक्करणमिति। पाठधर्मत्वं च न संभवतीति 'न पाठधर्माः सर्वत्रादृष्टेः' [इत्यत्र](http://॑ "' इत्येवं' ख.ग.") वक्ष्यामः।

**पृथक्पदत्वं माधुर्यम्॥२१॥**



 बन्धस्य पृथक्पदत्वं यत्तन्माधुर्यम्। पृथक् पदानि यस्य स पृथक्पदः तस्य भावः पृथक्पदत्वम्। समासदैर्घ्यविनिवृत्तिपरं चैतत्। पूर्वोक्तमुदाहरणम्।

 विपर्ययस्तु यथा—'चलितशबरसेनादत्तगोशृङ्गचण्डध्वनिचकितवराहव्याकुला विन्ध्यपादाः।'

**अजरठत्वं सौकुमार्यम्॥ २२॥**

 बन्धस्याजरठत्व[मपारुष्यं](http://॑ "'अपरुषत्वं' क.") यत्तत्सौकुमार्यम्। पूर्वोक्तमुदाहरणम्। विपर्ययस्तु यथा—निदानं निर्द्वैतं [प्रियजनसदृक्त्व](http://॑ "'पृथक्त्वव्यवसितं सुधासेकाप्लावौ ' क ")व्यवसितिः सुधासेक[प्लोषौ](http://॑ " 'प्लोषैः' ख.") फलमपि विरुद्धं मम हृदि।'

**विकटत्वमुदारता ॥ २३॥**

 बन्धस्य विकटत्वं [यदसा](http://॑ "'यत्सा' क, 'यदेषा' ग.")वुदारता। यस्मिन्सति नृत्यन्तीव पदा[नीति](http://॑ "'इति' ख- पुस्तके नास्ति") जनस्य [वर्णना](http://॑ "'वर्णभावना' ख") भवति [तद्विकटत्वम्](http://॑ "'तद्धि विकटत्वम्' क.")। लीलायमानत्वमित्यर्थः। यथा—'खचरणविनिविष्टैर्नूपुरैर्नर्तकीनां [झटिति](http://॑ "'झणिति' क, 'झगिति' ग.") रणितमासीत्तत्र चित्रं कलं च।' न पुनः, 'चरणकमल[लग्नै](http://॑ " 'युक्तैः ' ख. ")र्नूपुरैर्नर्तकीनां [झटिति](http://॑ "'झगिति' क- ग.") रणितमासीन्मञ्जु चित्रं च तत्र।'

**अर्थव्यक्तिहेतुत्वमर्थव्यक्तिः॥ २४॥**

 यत्र [झटित्य](http://॑ "'झगिति' क-ग. ")र्थप्रतिपत्तिहेतुत्वं स गुणोऽर्थव्यक्तिरिति। पूर्वोक्तमुदाहरणम्। प्रत्युदाहरणं [तु भूयः सुलभं](http://॑ "'च भूयः सुलभं' ख. ") च।

**औज्ज्वल्यं कान्तिः॥ २५॥**

 बन्धस्योज्ज्वलत्वं नाम यदसौ कान्तिरिति। यदभावे [पुराण](http://॑ " 'पुराणी' क")च्छायेत्युच्यते।

 यथा—'कुरङ्गीनेत्रालीस्तबकितवनाली परिसरः। विपर्यय[स्तु](http://॑ " 'च' क.") भूयान्सुलभश्च।



 श्लोकाश्चात्र भवन्ति—

**'पदन्यासस्य गाढत्वं वदन्त्योजः कवीश्वराः  
अनेनाधिष्ठिताः प्रायः शब्दाः श्रोत्ररसायनम्॥**

**श्लथत्वमोजसा मिश्रं प्रसादं च प्रचक्षते।  
अनेन न विना सत्यं खदते [काव्यपद्धतिः](http://॑ "'पदपद्धतिः ' क.")॥**

**यत्रैकपदवद्भावः पदानां भूयसामपि।  
अनालक्षितसंधीनां स श्लेषः परमो गुणः॥**

**प्रतिपादं प्रतिश्लोकमेकमार्गपरिग्रहः।  
दुर्बन्धो दुर्विभावश्च समतेति मतो गुणः॥**

**आरोहन्त्यवरोहन्ति क्रमेण यतयो हि यत्।  
समाधिर्नाम स गुणस्तेन पूता सरस्वती॥**

**बन्धे पृथक्पदत्वं च माधुर्यमुदितं बुधैः।  
अनेन हि पद[न्यासाः](http://॑ " न्यासः' ख. ") कामं धारा[मधुश्च्युतः](http://॑ "'मधुच्युताः ' क.")॥**

**यथा [हि च्छिद्यते](http://॑ "'विच्छिद्यते' क.") रेखा चतुरं चित्रपण्डितैः।  
तथैव वागपि प्राज्ञैः समस्त[गुणगुम्फिता](http://॑ "'पदविप्लुता' क .")॥**

**बन्धस्याजरठत्वं च सौकुमार्यमुदाहृतम्।  
एतेन वर्जिता वाचो [रूक्षत्वान्न श्रुतिक्षमाः](http://॑ "रौक्षत्वान्न शृतिक्षमाः ' 'क.")॥**

**विकटत्वं [च](http://॑ "'च' ख- पुस्तके नास्ति. ") बन्धस्य कथयन्ति ह्युदारताम्।  
वैचित्र्यं न प्रपद्यन्ते [यया](http://॑ "'यथा' ख") शून्याः पदक्रमाः॥**

**पश्चादिव गतिर्वाचः पुरस्तादिव वस्तुनः।  
यत्रार्थव्यक्तिहेतुत्वात्सोऽर्थव्यक्तिः स्मृतो गुणः॥**

**औज्ज्वल्यं कान्तिरित्याहुर्गुणं गुण[विशारदाः](http://॑ " 'विपश्चितः ' क.")।  
पुराणचित्र स्थानीयं तेन वन्ध्यं कवेर्वचः॥**

**नासन्तः, सद्वेद्यत्त्वात्॥ २६॥**



 न खल्वेते गुणा असन्तः। [सद्वेद्यत्वात्](http://॑ "' संवेद्यत्वात्'. क.")।  
 तद्विदां [सद्वेद्यत्वे](http://॑ "'संवेद्यत्वे' क.")ऽपि भ्रान्ताः स्युरित्याह—

**[न भ्रान्ताः](http://॑ "'निभ्रान्ताः' क-ख."), निष्कम्पत्वात्॥ २७॥**

 न गुणा भ्रान्ताः। एतद्विषयायाः प्रवृत्ते[र्निष्कम्पत्वात्](http://॑ " 'निष्क्रम्यत्वात्' ग.")।

**न पाठधर्माः, सर्वत्रादृष्टेः॥ २८॥**

 नैते गुणाः पाठधर्माः। सर्वत्रादृष्टेः। यदि पाठधर्माः स्यु[स्तर्हि](http://॑ "'तर्हि ' क-ग- पुस्तकयोर्नास्ति.") विशेषानपेक्षाः सन्तः सर्वत्र दृश्येरन्। न च सर्वत्र दृश्यन्ते। विशेषापेक्षया विशेषाणां गुणत्वाद्गुणाभ्युपगम एवेति।

इति काव्यालंकारसूत्रवृत्तौ गुणविवेचने तृतीयेऽधिकरणे प्रथमोऽध्यायः।  
गुणालंकारविवेकः शब्दगुणविवेकश्च।

**=========**  
**द्वितीयोऽध्यायः।**

 संप्रत्यर्थगुण[विवेचना](http://॑ "'विवेचनं क.")र्थमाह—

**त एवार्थगुणाः॥ १॥**

 त [एवौजः प्रभृत](http://॑ " 'एवौजःप्रसाद' ख. ")योऽर्थगुणाः।  
 शब्दार्थगुणानां वाच्यवाचकद्वारेण भेदं दर्शयति—

**अर्थस्य प्रौढिरोजः॥ २॥**

 अर्थस्याभिधेयस्य प्रौढिः [प्रौढत्वमोजः](http://॑ "प्रौढत्वं यत्तदोजः' ग..")।

**'पदार्थे वाक्य[वचनं](http://॑ "'रचनं' क.") वाक्यार्थे च पदाभिधा।  
प्रौढिर्व्याससमासौ च साभिप्रायत्वमस्य च॥'**

 पदार्थे वाक्य[वचनं](http://॑ "'रचनं' ख.") यथा—'अथ नयनसमुत्थं ज्योतिरत्रेरिव द्यौः।'  
 अत्र चन्द्रपदवाच्येऽर्थे 'नयनसमुत्थं ज्योतिरत्रेः' इति वाक्यं प्रयुक्तम्। पदसमूहश्च वाक्यमभिप्रेतम्। अनया दिशान्यदपि द्रष्टव्यम्।



तद्यथा—

**'पुरः पाण्डु[च्छायं](http://॑ "'प्रायं' क. ") तदनु कपिलिम्ना कृतपदं  
ततः [पाकोत्सेकादरुणगुण](http://॑ "'पाकोत्सेधादरुणमणि' ख.")संसर्गितवपुः।  
शनैः [शोषारम्भे](http://॑ "'शेषारम्भे' ") स्थपुटनिजविष्कम्भविषमं  
वने [वीतामोदं](http://॑ "'वीजामोदं ' ख. ") बदरमरसत्वं कलयति॥'**

 [न चैव](http://॑ "'न चाति' ग. ")मतिप्रसङ्गः। काव्यशोभाकरत्वस्य गुण[समान्य](http://॑ "'सामान्यस्य' ख. ")लक्षणस्यावस्थितत्वात्।

 वाक्यार्थे पदाभिधानं यथा—'दिव्येयं न भवति किं तु मानुषी' इति वक्तव्ये 'निमिषति' इत्याहेति।

 [अस्य](http://॑ "'अस्यैव' क. ") वाक्यार्थस्य व्याससमासौ। व्यासो यथा—

**'अयं नानाकारो भवति सुखदुःखव्यतिकरः  
सुखं वा दुःखं वा [भवति](http://॑ " ' न भवति भवत्येव' ख.  ") न भवत्येव च ततः।  
पुनस्तस्मादूर्ध्वं भवति सुखदुःखं किमपि त-  
त्पुनस्तस्मादूर्ध्वं भवति [न च](http://॑ "'नहि' ख.") दुःखं न च सुखम्॥'**

 समासो यथा—

**'ते हिमालयमान्त्र्य मध्य पुनः प्रेक्ष्य च शूलिनम्।  
सिद्धं चास्मै निवेद्यार्थं तद्विसृष्टाः खमुद्ययुः॥'**

 साभिप्रायत्वं यथा—'सोऽयं संप्रति चन्द्रगुप्ततनयश्चन्द्रप्रकाशो युवा जातो भूपतिराश्रयः कृतधियां दिष्ट्या कृतार्थश्रमः।'

 आश्रयः कृतधियामित्यस्य [च](http://॑ " 'वस्तुबन्धु' क-ख.") सुबन्धुसाचिव्यो[पक्षेपपरत्वा](http://॑ " 'उपलक्षणत्वात्' ग")त्साभिप्रायत्वम्।

 एनेन, 'रतिविगलितबन्धे केशपाशे सुकेश्याः' [इत्यत्र सुकेश्या](http://॑ "' इत्यत्र सुकेश्या' क-ग-पुस्तकयोर्नास्ति.") [इत्यस्य](http://॑ " इत्यस्यापि' क.") च साभिप्रायत्वं व्याख्यातम्।



**अर्थवैमल्यं प्रसादः॥३॥**

 [अर्थस्य](http://॑ " 'अर्थवैमल्यं' क ग. ") वैमल्यं प्रयोजकमात्रपरिग्रहः प्रसादः।  
 यथा—'सवर्णा कन्यका [रूपयौवनारम्भशालिनी](http://॑ "'रूपशीलयौवनशालिनी' ग.")।'

 विपर्ययस्तु—'[उपास्तां](http://॑ "'उपास्ते' ख.") हस्तो मे विमलमणिकाञ्चीपदमिदम्।'

 काञ्चीपदमित्यनेनैव नितम्बस्य लक्षितत्वाद्विशेषणस्याप्रयोजकत्वमिति।

**घटना श्लेषाः॥४॥**

 क्रमकौटिल्यानुल्बणत्वोपपत्तियोगो घटना। स श्लेषः।  
 यथा—

**'दृष्ट्वैकासन[संगते](http://॑ "' संस्थिते' ख. ") प्रियतमे पश्चादुपेत्यादरा-  
देकस्या नयने निमील्य विहितक्रीडानुबन्धच्छलः।  
ईषद्वक्रितकंधरः सपुलकः प्रेमोल्लसन्मानसा-  
मन्तर्हासलसत्कपोलफलकां धूर्तोऽ[परां](http://॑ "'परां' क .") चुम्बति॥**

 शूद्रकादिरचितेषु प्रबन्धेष्वस्य भूया[न्प्रपञ्चो](http://॑ "'प्रयोगः' ग.") दृश्यते।

**अवैषम्यं समता॥५॥**

 अवैषम्यं प्रक्रमाभेदः समता। क्वचित्क्रमोऽपि भिद्यते। यथा—

**'च्युतसुमनसः कुन्दाः पुष्पोद्गमे[ष्वलसा द्रुमा](http://॑ "'अलसद्रुमा' ख.")  
मलयमरुतः सर्पन्तीमे वियुक्तधृतिच्छिदः।  
अथ च सवितुः शीतोल्लासं लुनन्ति मरीचयो  
[न च जरठता](http://॑ "'नव. जरठतां' ख.")मालम्बन्ते क्लमोदयदायिनीम्॥'**

 ऋतुसंधिप्रतिपादनपरेऽत्र द्वितीये पादे [क्रमभेदो](http://॑ "'प्रक्रम' ख.") मलयमरुतामसाधारणत्वात्। एवं [तु](http://॑ "'तु' ख- पुस्तके नास्ति.") द्वितीयः पादः पठितव्यः। 'मनसि च गिरं बध्नन्तीमे किरन्ति न कोकिलाः' इति।

**सुगमत्वं वावैषम्यमिति॥६॥**

 सुखेन गम्यते ज्ञायत इत्यर्थः।



 यथा—'अस्त्युत्तरस्यां दिशि देवतात्मा' [इत्यादि](http://॑ "'इति' ख. अस्मादनन्तरं ख- पुस्तके 'केयमवगुण्ठनवती-' इत्यादि शाकुन्तलपञ्चमाङ्कस्थं पद्यं कोष्ठकान्तर्लिखितमस्ति ")। प्रत्युदाहरणं सुलभम्।

**अर्थदृष्टिः समाधिः॥ ७॥**

 अर्थस्य दर्शनं दृष्टिः [समाधानकारण](http://॑ " 'समाधिकारण' क-ग. ")त्वात्समाधिः। अवहितं चित्तमर्थान्पश्यतीत्युक्तं [पुरस्तात्](http://॑ "'प्राक्' ग.")।

**अर्थो द्विविधः, अयोनिरन्यच्छायायोनिर्वा॥ ८॥**

 यस्यार्थस्य दर्शनं समाधिः सोऽर्थो द्विविधः—अयोनिः, अन्यच्छायायोनिर्वेति। अयोनि[रनन्य](http://॑ "'अनल्प' ग.")कारणः। अवधानमात्रकारण इत्यर्थः अन्यस्य काव्यस्य च्छाया अन्यच्छाया [तद्योनि](http://॑ "'तदयोनिर्वा' ख.  ")र्वा। तद्यथा—

**'आश्वपैहि मम सीधुभाजनाद्यावदग्रदर्शनैर्न दश्यसे।  
चन्द्र [मद्दशन](http://॑ "'यद्दशन' ख.")मण्डलाङ्कितः खं न यास्यसि हि रोहिणीभयात्॥'**

**'मा भैः शशाङ्क मम सीधुनि नास्ति राहुः  
खे रोहिणी वसति कातर किं बिभेषि।  
प्रायो विदग्धवनितानवसंगमेषु  
पुंसां मनः प्रचलतीति किमत्र चित्रम्॥'**

 पूर्वस्य श्लोकस्यार्थोऽयोनिः, द्वितीयस्य च च्छायायोनि[रिति](http://॑ "इत्यर्थः ' क.")।

**अर्थो व्यक्तः सूक्ष्मश्च॥ ९॥**

 यस्यार्थस्य दर्शनं समाधिरिति स [द्वेधा](http://॑ "'द्विधा' ख.")—व्यक्तः सूक्ष्मश्च। व्यक्तः [स्फुट](http://॑ "'स्फुटं' क.") उदाहृत एव। सूक्ष्मं व्याख्यातुमाह—

**सूक्ष्मो भाव्यो वासनीयश्च॥१०॥**

 सूक्ष्मो द्वेधा भवति—भाव्यो वासनीयश्च। [शीघ्र](http://॑ "'सूक्ष्म' ग")निरूपणागम्यो भाव्यः। एकाग्रताप्रकर्षगम्यो वासनीय[इति](http://॑ "'इति' क ग पुस्तकयोर्नास्ति.  ")। [भाव्यो](http://॑ "'तत्र भाव्यो' क.") यथा—

**'अन्योन्य[संमिलित](http://॑ " 'संवलित' ख.")मांसलदन्तकान्ति  
सोल्लासमाविरलसंवलितार्धतारम्।**



**लीलागृहे [प्रतिकलं](# "'प्रविरले' ख; 'प्रविकलं' क.") [किलकिञ्चितेषु](# "'किलकिञ्चितेन' ग.")  
व्यावर्तमानविनयं मिथुनं चकास्ति॥'**

वासनीयो यथा—

**'अवहित्थवलितजघनं विवर्तिताभिमुखकुचतटं स्थित्वा।  
अवलोकितोऽहमनया दक्षिणकरकलितहारलतम्॥'**

**उक्तिवैचित्र्यं माधुर्यम्॥११॥**

[ उक्तेर्वैचित्र्यं](# "'उक्तेऽर्थे वैचित्र्यं तेन' क.") यत्तन्माधुर्यमिति। यथा—

**['रसवदमृतं](# "'सरसममृतं' ख.") कः संदेहो मधून्यपि नान्यथा  
मधुरमधिकं चूतस्यापि प्रसन्नरसं फलम्।  
सकृदपि पुनर्मध्यस्थः सन्रसान्तरविज्जनो  
वदतु यदिहान्यत्वादु स्याप्रियादशनच्छदात्॥'**

**अपारुष्यं सौकुमार्यम्॥१२॥**

 परुषेऽर्थेऽपारुष्यं सौकुमार्यमिति।

 यथा [मृतं](# "'अमृतं यशः शेषमित्याहुः ' ख.") यशः शेष इत्याहुः। एकाकिनं देवताद्वितीयमिति। गच्छेति साधयेति च।

**अग्राम्यत्वमुदारता॥१३॥**

 ग्राम्यत्वप्रसङ्गेऽग्राम्यत्वमुदारता। यथा।

**'त्वमेवंसौन्दर्या स च रुचिरतायाः परिचितः  
कलानां [सीमानं](# "'सीमान्तं' क.") परमिह युवामेव भजथः।  
अपि द्वन्द्वं दिष्ट्या [तदिति](# "'तुदति' ग.") [सुभगे](# " 'सुभगत्वं वदति' ख.") संवदति वा-  
मतः शेषं चेत्स्याज्जित[मिह](# "'अथ' क.")तदानीं गुणितया॥'**

विपर्ययस्तु

**'स्वपिति यावदयं निकटे जनः स्वपिमि तावदहं किमपैति ते।  
इति निगद्य शनैरनुमेखलं मम करं स्वकरेण रुरोध सा॥'**



**वस्तुस्वभावस्फुटत्वमर्थव्यक्तिः॥ १४ ॥**

 वस्तूनां भावानां खभावस्य स्फुटत्वं यदसावर्थ

**'पृष्ठेषु शङ्ख[शक](# "'सकल' ख.")लच्छविषु च्छदानां  
राजीभिरङ्कितमलक्तकलोहिनीभिः  
गोरोचनाहरितबभ्रुबहिःपलाश-  
मामोदते कुमुदमम्भसि पल्वलस्य**

यथा वा—

**'प्रथममलसैः [पर्यस्ताग्रैः](# " 'पर्यस्ताग्रस्थितं' क.") स्थितं पृथुकेसरै-  
र्विरलविरलैरन्तःपत्त्रैर्मनाङ्भिलितंततः।  
तदनु वलनामात्रं किंचिद्व्यधायि बहिर्दलै-  
र्मुकुलनविधौ वृद्धाब्जानां बभूव कदर्थना॥’**

**दीप्तरसत्वं कान्तिः॥ १५ ॥**

 दीप्ता रसाः शृङ्गारादयो यस्य स दीप्तरसः, तस्य भावो दीप्तरसत्वं कान्तिः। यथा—

**'प्रेयान्सायमपाकृतः सशपथं पादानतः कान्तया  
द्वित्राण्येव पदानि वासभवनाद्यावन्न यात्युन्ननाः।  
तावत्प्रत्युत पाणिसंपुटलसन्नीवीनितम्बं धृतो  
धावित्वैव [कृतप्रणामकमहो](# "'कृतप्रणामकहहां' ख.") प्रेम्णो विचित्रा गतिः॥’**

 एवं [रसान्तरे](# "'रसान्तरे' ख;  'रसान्तरं' ग.")ष्व[प्युदाह](# " 'उदाहार्यम्' ग.")रणीयमिति ।

अत्र श्लोकाः—

**'गुणस्फुटत्वसाकल्यं काव्यपाकं प्रचक्षते।  
चूतस्य परिणामेन स चाय[मुप](# " 'उपनीयते' क. 'परिमीयते' ग.")मीयते॥  
सुप्तिङ्संस्कारमात्रं य[त्क्लिष्ट](# " 'क्लिष्टं' ख.")वस्तुगुणं भवेत्।  
काव्यं वृन्ताकपाकं तज्जुगुप्सन्ते जनास्ततः॥**



**गुणानां दर्शना[न्मुक्तो](# " 'त्यक्तो' क- ग.") यस्यार्थस्तदपार्थकम्।  
[दाडिमानि](# "दशदाडिमादिवाक्यं व्याकरणमहाभाष्ये 'अर्थवदधातुः ' इत्यादि सूत्रव्याख्याने द्रष्टव्यम्.") दशेत्यादि न विचारक्षमं वचः॥'**

इति काव्यालंकारसूत्रवृत्तौ गुणविवेचने तृतीयेऽधिकरणे द्वितीयोऽध्यायः।  
अर्थगुण[विवेचनम्](# "'विवेकः' क; 'कथनम्' ग.")।

**समाप्तं चेदं गुणविवेचनं तृतीयमधिकरणम्।**

![](../books_images/U-IMG-1730087894h8.png)

**आलंकारिकं नाम चतुर्थमधिकरणम्।**

**प्रथमोऽध्यायः।**

 [गुणनिर्वृत्या](# "'गुणानां नृत्या. ग.") काव्यशोभा। तस्याश्चातिशयहेतवोऽलंकाराः। तन्निरूॉपणार्थमालंकारिकमधिकरणमारभ्यते—

 तत्र शब्दालंकारौ द्वौ यमकानुप्रासौ क्रमेण [दर्शयितुमाह](# "'लक्षयितुं' क .")—

**पदमनेकार्थमक्षरं [वावृत्तं](# "'वावृत्तं' ग.") [स्थाननियमे](# "'नियमे सति' ख.") यमकम्॥ १॥**

 पदमनेकार्थं भिन्नार्थमेकमनेकं वा तद्वदक्षरमावृत्तं स्थाननियमे सति यमकम्। [स्वावृत्त्या](# " 'स्ववृत्त्या' कः 'आवृत्त्या' ग.") सजातीयेन वा कार्त्स्न्यैकदेशाभ्यामनेकपादव्याप्तिः स्थाननियम इति। यानि त्वेकपादभागवृत्तीनि यमकानि दृश्यन्ते तेषु श्लोकान्तरस्य संस्थानं यमकापेक्षयैव स्थाननियम इति।

 स्थानकथनार्थमाह—

**पादः पादस्यैकस्यानेकस्य चादिमध्यान्तभागाः स्थानानि॥ २॥**

 पादः, एकस्य [च](# "'च' ख- पुस्तके नास्ति.") पादस्यादिमध्यान्तभागाः, अनेकस्य च [पादस्य](# "'च' ख- पुस्तके नास्ति. 'पदस्य' क.") त एव स्थानानि। पादयमकं यथा—

**'असज्जनवचो यस्य कलिकामधुगर्हितम्।  
तस्य न स्याद्विषतरोः कलिकामधु गर्हितम्॥'**



[एकपादस्या](# " 'एकस्य' क.")दिमध्यान्त[र्यमकानि](# "'यमकं' ख.") यथा—

**'हन्त हन्तररातीनां धीरधीरर्चिता तव।  
कामं कामन्दकी नीतिरस्या रस्या दिवानिशम्।'**

**'वसुपरासु परासुमिवोज्झतीष्वविकलं विकलङ्कशशिप्रभम्।  
प्रियतमं [यतमन्त](# " 'यतमन्तुं' क ग")मनीश्वरं रसिकता सिकतास्विव तासु का॥'**

**'सुदृशोऽवसरे चकितं चकितं भवतीक्षितमस्ति मितं स्तिमितम्।  
अपि हासलवस्तव कः स्तबकस्तुलये[न्न](# "'ननु' कः 'तु न' ग") तु कामधुरां मधुराम्॥'**

पादयोरादिमध्यान्तयमकानि यथा—

**'भ्रमर द्रुमपुष्पाणि भ्रम रत्यै पिबन्मधु।  
का कुन्दकुसुमे प्रीतिः काकुं दत्त्वा विरौषि यत्॥'**

**'अप्यशक्यं त्वया दत्तं दुःखं शक्यन्तरात्मनि।  
बाष्पो बाहीकनारीणां वेगवाही कपोलयोः॥**

**'सपदि कृतपदस्त्वदीक्षितेन स्मितशुचिना स्मरतत्त्वदीक्षितेन।  
भवति बत जनः सचित्तदाहो न खलु मृषा कुत एव [चित्तदाहो](# " 'चित्तदाहः' ख. ")॥'**

एकान्तर[पादान्तयमकं](# "'पादयमकं' कः") यथा—

**'उद्वेजयति भूतानि यस्य राज्ञः कुशासनम्।  
सिंहासनवियुक्तस्य तस्य क्षिप्रं कुशासनम्॥'**

एवमेकान्तरपादादिमध्ययमकान्यूह्यानि। समस्तपादा[न्तयमकं](# "' यमकं च भवति। यथा' ख.") यथा—

**'नतोन्नतभ्रूगतिबद्धलास्यां विलोक्य तन्वीं शशिपेशलास्याम्।**   
**मनः किमुत्ताम्यसि चञ्चलास्यां [कृती](# "'कुतो ग.") स्मराज्ञा यदि पुष्कला स्याम्॥**

एवं समस्त[पादादि](# "'पादादियमकानि' क, 'पादयमकानि' ग. ")मध्यान्तयमकानि [व्याख्यातानि](# " ' व्याख्यातव्यानि' ग")। अन्ये च संकरजातिभेदाः सुधियोत्प्रेक्ष्याः।

अक्षरयमकं त्वेकाक्षरमनेकाक्षरं च। एकाक्षरं यथा—

**['नानाकारेण](# "'नानाविधेन' ख.") कान्ताभ्रुराराधितमनोभुवा।  
विविक्तेन विलासेन ततक्ष हृदयं नृणाम्॥'**



 एवं स्थानान्तरयोगेऽपि द्रष्टव्यः। सजातीयनैरन्तर्यादस्य प्रकर्षो भवति। स चायं हरिप्रबोधे दृश्यते। यथा—

**'विविधधववनानागगर्धर्धनाना विविततगगनानाममज्जज्जनाना।  
रुरुशशललनाना ववन्धुन्धुनाना मम हिहि ततनानाननस्वस्वनाना॥**

 अनया [च](# "'च' क-ग-पुस्तकयोर्नास्ति")वर्णयमकमालया पदयमकमाला व्याख्याता।

**भङ्गादुत्कर्षः॥३॥**

 उत्कृष्टं खलु यमकं भङ्गाद्भवति।

**शृङ्खला परिवर्तकश्चूर्णमिति भङ्गमार्गः॥४॥**

 एते खलु शृङ्खलादयो यमकभङ्गानां प्रकारा भवन्ति।

[तान्क्रमेण](# "'तत्र' ग.") व्याचष्टे—

**वर्णविच्छेदचलनं शृङ्खला॥५॥**

 वर्णानां विच्छेदो [वर्णविच्छेदः](# " 'वर्णविच्छेदः' ख- पुस्तके नास्ति. ") तस्य चलनं यत्सा शृङ्खला।

 यथा— [कलिकामधुशब्दे](# "'कलिकामधुक्शब्दे' ग.") विच्छेदः [धुशब्दे](# "'मधुशब्दे' क; 'काशब्दे धुशब्दे' ग.") च तस्य चलनम्। [लिमर्ण](# "'शब्दयोः ' क.ग.")योर्विच्छेदात्।

**सङ्गवि[निवृत्तौ](# "'निवृत्तौ ' ख.") स्वरूपापत्तिः परिवर्तकः॥६॥**

 अन्यवर्णसंसर्गः सङ्गः। तद्विनिवृत्तौ [स्वरूपस्या](# " 'सरूपस्य' ख")न्यरूपतिरस्कृतस्यापत्तिः प्राप्तिः परिवर्तकः।

 यथा—'कलिकामधु गर्हितम्' इति। अत्रार्हितमिति पदं गकारस्य व्यञ्जनस्य सङ्गाद्गर्हितमित्यन्यस्य रूपमापन्नम्। तत्र [व्यञ्जनसङ्गे](# " 'व्यञ्जनस्य गकारस्य सङ्गे' क.") विनिवृत्ते स्वरूपमापद्यते अर्हितमिति। अन्यवर्णसंक्रमेण भिन्नरूपस्य पदस्य ताद्रूप्यविधि[रय](# " 'अयं' ख- पुस्तके नास्ति.")मिति तात्पर्यार्थः। एतेनेतरावपि व्याख्यातौ।

**पिण्डाक्षरभेदे स्वरूपलोपश्चूर्णम्॥७॥**



 [पिण्डाक्ष](# " 'पिण्डाक्षरस्य क.")रभेदे सति पदस्य स्वरूपलोपश्चूर्णम्। यथा—

**'योऽचलकुलमवति चलं दूरसमुंन्मुक्तशुक्तिमीनां कान्तः।  
[साग्नि](# " 'साग्निं' ख. ") बिभर्ति च सलिलं दूरसमुन्मुक्तशुक्तिमीनाङ्कान्तः॥'**

 अत्र शुक्तिपदे क्तीति पिण्डाक्षरम्। तस्य भेदे शुक्तिपदं लुप्यते। ककारतिकारयोरन्यत्र संक्रमात्। दूरसमुन्मुक्तशुक् अचलकुलम्, तिमीनां कान्तः समुद्रः।

 श्लोकाश्चात्र—

**'अखण्डवर्णविन्यासचलनं शृङ्खला मता।  
अनेन खलु भङ्गेन यमकानां विचित्रता॥'**

**'यदन्यसङ्गमुत्सृज्य नेपथ्यमिव नर्तकः।  
शब्दखरूपमारोहेत्स ज्ञेयः परिवर्तकः॥'**

**'पिण्डाक्षरस्य भेदेन पूर्वा[परपदा](# " 'समाश्रयात् ' क")श्रयात्।  
वर्णयोः पदलोपो यः स भङ्गश्चूर्णसंज्ञकः॥'**

**'अप्राप्तचूर्णभङ्गानि यथास्थानस्थितान्यपि।  
अलकानीव नात्यर्थं यमकानि चकासति॥ '**

**'विभक्तिपरिणामेन यत्र [भङ्गः](# " 'भेदः ' क. ग") क्वचिद्भवेत्।  
न तदिच्छन्ति यमकं [यमको](# " 'प्रायो यमककोविदाः' ख.")त्कर्षकोविदाः॥**

**'आरूढं भूयसा यत्तु पदं यमकभूमिकाम्।  
न युज्यते पुनस्तस्य युक्तानुप्रासकल्पना॥'**

**'विभक्तीनां विभक्तत्वं संख्यायाः कारकस्य च।  
आवृत्तिः सुप्तिङन्तानां [मिथश्च](# "'इत्थं' ग.") यमकाद्भुतम्॥'**

**[शेषः](# "'शेषखरूपो' कन्ग. ") सरूपोऽनुप्रासः॥ ८॥**

 पदमेकार्थमनेकार्थं च [स्थानानियतं](# "'अस्थानानियमेन' ख") तद्विधमक्षरं च शेषः। सरूपोऽन्येन प्रयुक्तेन तुल्यरूपोऽनुप्रासः। ननु [च](# " 'च' ख- पुस्तके नास्ति.") 'शेषोऽनुप्रासः' इत्येतावदेव सूत्रं



कस्मान्न कृतम्, आवृत्तिशेषोऽनुप्रास इत्येव हि व्याख्यास्यते। सत्यम्। सिध्यत्येवावृ[त्तिशेषे](# "' विशेषे' ग. ")। किं त्वव्याप्तिप्रसङ्गः। विशेषार्थं च सरूपग्रहणम्। कार्त्स्न्येनैवावृत्तिः कार्त्स्यैकदेशाभ्यां [तु](# "'च' ख. ") सारूप्यमिति।

**अनुल्बणो वर्णानुप्रासः श्रेयान्॥९॥**

वर्णानामनुप्रासः स खल्वनुल्बणो [लीनः](# "'लीन इव' ग.") श्रेयान्। यथा—

'**क्वचिन्मसृणमांसलं क्वचिदतीव तारास्पदं  
प्रसन्नसुभगं मुहुः स्वरतरङ्गलीलाङ्कितम्।  
इदं हि तव वल्लकीरणितनिर्गमैर्गुम्फितं -  
मनो मदयतीव मे किमपि साधुसंगीतकम्॥'**

 उल्बणस्तु न श्रेयान्। यथा—'वल्लीबद्धोर्ध्वजूटोद्भटमटति रटत्कोटिकोदण्डदण्डः' इति।

**पादानुप्रासः पादयमकवत्॥१०॥**

 ये पादयमकस्य भेदास्ते पादानुप्रासस्येत्यर्थः। तेषामुदाहरणानि यथा—

**'कविराजमविज्ञाय कुतः काव्यक्रियादरः।  
कविराजं च विज्ञाय कुतः काव्यक्रियादरः॥'**

**'आखण्डयन्ति मुहुरामलकीफलानि  
बालानि बालकपिलोचनपिङ्गलानि।'**

**'वस्त्रायन्ते नदीनां सितकुसुमधराः शक्रसंकाश काशाः  
काशाभा भान्ति तासां नवपुलिनगताः श्रीनदीहंस हंसाः।  
हंसाभाम्भोदमुक्तः स्फुरदम[लरु](# ". 'वपुः क.")चिर्मेदिनीचन्द्र चन्द्रः  
चन्द्राङ्कः शारदस्ते जय[कृदुप](# "'उपगतो' क.'")नतो विद्विषां काल कालः॥'**

**'कुवलयदलश्यामा मेघा विहाय दिवं गताः  
कुवलयदलश्यामो निद्रां विमुञ्चति केशवः।**



**कुवलयदलश्यामा श्यामालताद्य विजृम्भते  
कुवलयदलश्यामं चन्द्रो नभः [प्रविगाहते](# " 'प्रतिगाहते' कः ")॥**

एवमन्येऽपि [भेदा](# " 'भेदा' ख- पुस्तके नास्ति ") द्रष्टव्याः।

इति काव्यालंकारसूत्रवृत्तावालंकारिके चतुर्थेऽधिकरणे प्रथमोऽध्यायः॥

शब्दालंकारविचारः।

![](../books_images/U-IMG-1730087894h8.png)

**द्वितीयोऽध्यायः।**

 संप्रत्यर्थालंकाराणां प्रस्तावः। तन्मूलं चोपमेति सैव विचार्यते—

**[उपमानेनोपमेयस्य](# "'उपमानोपमेयस्य गुणशालिनः साम्यमुपमा' क.") गुणलेशतः साम्यमुपमा॥१॥**

 उपमीयते सादृश्यमानीयते येनोत्कृष्ट[गुणेनान्य](# " 'अन्यस्य यत्तदुप' ख")त्तदुपमानम्। यदुपमीयते [न्यूनगुणं](# "'यन्न्यून' क ख") तदुपमेयम्। उपमानेनोपमेयस्य गुणलेशतः साम्यं यदसावुपमेति। [ननूपमा](# " 'ननु चोप' ख. ")नमित्युपमेयमिति च संबन्धिशब्दावेतौ तयोरेकत[रोपा](# " 'पादानेन चान्य' ख. ")दानेनैवान्यतरसिद्धिरिति। यथा—'उपमितं व्याघ्रादिभिः [सामान्याप्रयोगे](# "सामान्यप्र ' क ख ") 'इत्यत्रोपमितग्रहणमेव कृतं नोपमानग्रहणमिति, तद्वदत्रोभयग्रहणं न [कर्तव्यम्](# "'कर्तव्यमिति' ख.")। सत्यम्। [तत्कृतं](# "'तत्कथं ' कः") लोकप्रसिद्धिपरिग्रहार्थम्। यदेवोपमेयमुपमानं च लोकप्रसिद्धं तदेव परिगृह्यते, नेतरत्। नहि यथा 'मुखं कमलमिव' इति, तथा 'कुमुदमिव' [इत्यपि](# "'अपि' ख पुस्तके नास्ति ") [भवति](# "ग पुस्तके भवतीत्यस्मादग्रे ' अथवा लौकिक्याश्च कल्पिताया उपमाया ग्रहणं मा विजानीहि एतदर्थमुभयग्रहणम्' इत्यधिकमस्ति ")।

**गुणबाहुल्यतश्च कल्पिता॥२॥**

 गुणानां बाहुल्यं गुणबाहुल्यं तत उपमानोपमेयस्य साम्यात्कल्पितोपमा। कविभिः कल्पितत्वात्कल्पिता। पूर्वा तु लौकिकी। [ननु](# " ख- पुस्तके नन्वित्यादि कल्पनाभ्यामित्यन्तं कोष्ठकान्तः स्थापितमस्ति") कल्पिताया लोकप्रसिद्ध्यभावात्कथमुपमानोपमेयनियमः। गुणबाहुल्यस्योत्कर्षापकर्षकल्पनाभ्याम्। तद्यथा—



**'उद्गर्भहूणतरुणीरमणोपमर्द-  
[भुग्नोन्न](# "'भग्नोन्नति' क-ग ")तिस्तननिवेशनिभं हिमांशोः  
बिम्बं कठोरबिसकाण्डकडारगौरै-  
र्विष्णोः पदं प्रथममग्रकरैर्व्यनक्ति॥'**

**'सद्योमुण्डितमत्तहूणचिबुकप्रस्पर्धि नारङ्गकम्।'  
'अभिन[वकुशस्तू](# "'कुसुमस्पर्धि' ग.")चिस्पर्धि कर्णे शिरीषम्' इति।  
'इदानीं प्लक्षाणां जरठदलविश्लेष[चतुरः](# "'चतुरस्तिमीनां साबंधूः स्फुरति ' '; 'चतुरस्तिभीनामाबद्धस्फुरति'. ग.")  
शिखानामाबन्धः स्फुरति शुकचञ्चूपुटनिभः।  
ततः स्त्रीणां हन्त क्षममधरकान्तिं तुलयितुं  
समन्ता[न्निर्याति](# "'उद्भाति' ख") स्फुटसुभगरागं किसलयम्॥**

**तद्द्वैविध्यम्। पदवाक्यार्थवृत्तिभेदात्॥३॥**

 तस्या उपमाया द्वैविध्यम्। पदवाक्यार्थवृत्तिभेदात्। एका पदार्थवृत्तेः, अन्या वाक्यार्थवृत्तिरिति। पदार्थवृत्तिर्यथा—

**'हरति तनुषु बभ्रुत्वग्विमुक्तासु यासां  
[कनककणसधर्मा](# "'कनककलशधर्मा'. ग.") मान्मथो रोमभेदः।**

वाक्यार्थवृत्तिर्यथा—

**'पाण्ड्योऽयमंसार्पितलम्बहारः क्लृप्ताङ्गरागो नवचन्दनेन।  
आभाति बालातपरक्तसानुः सनिर्झरोद्गार इवाद्रिराजः॥'**

**सा पूर्णा लुप्ता च॥४॥**

सा उपमा पूर्णा लुप्ता च भवति।

**गुणद्योतकोपमानोपमेयशब्दानां सामग्र्ये पूर्णा॥५॥**

गुणादिशब्दानां सामग्र्ये साकल्ये पूर्णा। यथा—  
'कमलमिव मुखं मनोज्ञमेतत्' इति।

**लोपे लुप्ता॥६॥**



 गुणादिशब्दानां वैकल्पे लोपे लुप्ता। गुणशब्दलोपे यथा—'शशीव राजा' इति। द्योतकशब्दलोपे यथा—'दूर्वाश्यामेयम्'। [उभयलोपे](# " 'उभयशब्द' ख") यथा—'शशिमुखी' इति। [उपमानोपमेय](# " 'उपमानोपमेयशब्द' ग.")लोपस्तूपमा[प्रपञ्चे](# " 'प्रपञ्च एव' ग.") द्रष्टव्यः।

**स्तुतिनिन्दातत्त्वाख्यानेषु॥७॥**

स्तुतौ [निन्दायां](# "'निन्दायां च ' ख.") [तत्त्वाख्याने](# "'तत्त्वाख्यानेषु' ग. ") चास्याः प्रयोगः। स्तुति[निन्दयोर्य](# "'निन्दादयो' क.")था—

**'स्निग्धं भवत्यमृतकल्पमहो कलत्रं  
हालाहलं [विषमिवापगुणं](# " 'विषमिव प्रगुणं' क; 'विषमिवाप गुणं' ग.") तदेव।’**

तत्त्वाख्याने यथा—

**'तां रोहिणीं विजानीहि ज्योतिषामत्र मण्डले।  
यस्तन्वि तारकान्यासः शकटाकारमाश्रितः॥'**

**हीनत्वाधिकत्वलिङ्गवचनभेदासादृश्यासंभवास्तद्दोषाः॥८॥**

 तस्या उपमाया दोषा भवन्ति—हीनत्वमधिकत्वं लिङ्गभेदो वचनभेदोऽसादृश्यमसंभव इति।

तान्क्रमेण व्याख्यातुमाह—

**जातिप्रमाण[धर्मन्यू](# "'धर्मतो' ग.")नतोपमानस्य हीनत्वम्॥९॥**

 जात्या प्रमाणेन धर्मेण चोपमानस्य न्यूनता या तद्धीनत्वमिति।

 जातिन्यूनत्वरूपं हीनत्वं यथा—'चाण्डालैरिव युष्माभिः साहसं परमं कृतम्।'

 [प्रमाणन्यूनत्वरूपं](# "'प्रमाणन्यूनत्वं तद्रूपहीनत्वं क.") हीनत्वं यथा—'वह्निस्फुलिङ्ग इव भानुरयं [चकास्ति](# "'विभाति' ग.")।

 उपमेयादुपमानस्य धर्मतो न्यूनत्वं [यत्तद्धर्मन्यूनत्वम्](# "'यत्' ख- पुस्तके नास्ति.")। तद्रूपं हीनत्वं यथा—

**'स मुनिर्लाञ्छितो मौञ्ज्या कृष्णाजिनपटं वहन्।  
[व्यराज](# "'व्यरोचत् ख.")न्नीलजीमूतभागाश्लिष्ट इवांशुमान्॥**



 अत्र मौञ्जीप्रतिवस्तु तडिन्ना[स्त्युपमान](# " 'उपमान' ख.") इति हीनत्वम्। न च कृष्णाजिनपटमात्रस्योपमेयत्वं युक्तम्। मौञ्ज्या व्यर्थत्वप्रसङ्गात्। ननु नीलजीमूतग्रहणेनैव तडित्प्रतिपाद्यते। तन्न। व्यभिचारात्। अव्यभिचारे तु [भवन्ती](# " 'संभवन्ती' ख.") प्रतिपत्तिः केन [वार्यते](# "'विचार्यते' क.")। तदाह—

**धर्मयोरेकनिर्देशेऽन्यस्य संवित्। साहचर्यात्॥१०॥**

 धर्मयोरेकस्यापि धर्मस्य निर्देशे[ऽन्यधर्मस्य](# " 'अन्यस्य' ग.") संवित् प्रतिपत्तिर्भवति। कुतः। साहचर्यात्। सहचरितत्वेन प्रसिद्धयोरवश्यमेकस्य निर्देशेऽन्यस्य [प्रतिपत्तिर्भवति](# "'भवति' क-ख- पुस्तकयोर्नास्ति. ")। तद्यथा—

**'निर्वृष्टेऽपि बहिर्घने न विरमन्त्यन्तर्जरद्वेश्मनो  
लूतातन्तुततिच्छिदो मधुपृषत्पिङ्गाः पयोबिन्दवः।  
चूडाबर्बरके निपत्य कणिकाभावेन जाताः शिशो-  
[रङ्गास्फालन](# "'रङ्काच्छादन' क ")भग्ननिद्रगृहिणीचित्तव्यथादायिनः॥'**

 अत्र मधुपृषतां वृत्तत्वपिङ्गत्वे सहचरिते। तत्र पिङ्गशब्देन पिङ्गत्वे प्रतिपन्ने वृत्तत्व[प्रतिपत्ति](# " 'प्रतीति' क.")र्भवति। एतेन 'कनकफलकचतुरस्रं श्रोणिबिम्बम्' इति व्याख्यातम्। कनकफलकस्य गौरत्वचतुरस्रत्वयोः साहचर्याच्चतुरस्रत्वश्रु त्यैव गौरत्वप्रतिपत्तिरिति। ननु च यदि धर्मन्यूनत्वमुपमानस्य दोषः, कथमयं प्रयोगः—

**'सूर्यांशुसंमीलितलोचनेषु [दीनेषु](# "'दिनेषु' ख.") पद्मानिलनि[र्मदेषु](# "'निर्मलेषु' ख; 'नर्मदेषु' क ग.")।  
साध्व्यः खगेहेष्विव भर्तृहीनाः केका विनेशुः शिखिनां मुखेषु॥**

 अत्र बहुत्वमुपमेयधर्माणा[मुपमानात्](# " 'उपमानतः ख.")। न विशिष्टानामेव मुखाना[मुपमेयत्वात्](# "उपमेयत्वम्' क.")। तादृशेष्वेव केकाविनाशस्य संभवात्।

**तेनाधिकत्वं व्याख्यातम्॥११॥**

 तेन हीनत्वेनाधिकत्वं व्याख्यातम् जातिप्रमाणधर्माधिक्यमधिकत्वमिति। जात्याधिक्यरूपमधिकत्वं यथा—



**'विशन्तु वृष्णयः शीघ्रं रुद्रा इव महौजसः।'**

 प्रमाणाधिक्यरूपं यथा—

**'पातालमिव नाभिस्ते स्तनौ क्षितिधरोपमौ।  
वेणीदण्डः पुनरयं कालिन्दीपातसंनिभः॥'**

धर्माधिक्यरूपं यथा—

**'सरश्मि चञ्चलं चक्रं दधद्देवो व्यराजत।  
सवाडवाग्निः सावर्तः स्रोतसामिव नायकः॥'**


सवाडवाग्निरित्य[स्योपमेयेऽभावाद्ध](# " 'उपमेयत्वाभावात् ' ख; 'उपमेयाभावात्' ग.")र्माधिक्यमिति। अनयोर्दोषयोर्विपर्ययाख्यस्य दोषस्यान्तर्भावान्न पृथगुपादानम्। अत एवास्माकं मते षड्दोषा इति।

**उपमानोपमेययोर्लिङ्गव्यत्यासो लिङ्गभेदः॥१२॥**

 उपमानस्योपमेयत्वं च लिङ्गयोर्व्यत्यासो विपर्ययो लिङ्गभेदः। यथा—  
" सैन्यानि नद्य इव जग्मुरनर्गलानि।'

**इष्टः पुंनपुंसकयोः प्रायेण॥१३॥**

 पुंनपुंसकयोरुपमानोपमेययोर्लिङ्गभेदः प्रायेण बाहुल्येनेष्टः। यथा—'चन्द्रमिव मुखं पश्यति' इति। 'इन्दुरिव मुखं भाति' [एवंप्रायं](# " 'इत्येवंप्रायं' ख. ") तु नेच्छन्ति।

**लौकिक्यां समासाभिहितायामुपमाप्रपञ्चे च॥१४॥**

 लौकिक्या[मुपमायां](# "'उपमायां' क-पुस्तके नास्ति") समासाभिहितायामुपमायामुपमाप्रपञ्चे चेष्टो लिङ्गभेदः प्रायेणेति। लौकिक्यां यथा—'छायेव स तस्य' 'पुरुष [इव 'स्त्री'](# " 'इवास्तीति' ग.") इति। समासाभिहितायां यथा—'भुजलता [नीलोत्पलसदृशी'](# " 'नीलोत्पलसदृश' क; 'नीलोत्पलं दृश्यते ग.") इति।

उपमाप्रपञ्चे यथा—

**'शुद्धान्तदुर्लभमिदं वपुराश्रमवासिनो यदि जनस्य।  
दूरीकृताः खलु गुणैरुद्यानलता वनलताभिः॥**



 एवमन्यदपि प्रयोगजातं द्रष्टव्यम्।

**[तेन](# " 'एतेन' ग.") वचनभेदो व्याख्यातः॥१५॥**

 तेन लिङ्गभेदेन वचनभेदो व्याख्यातः। यथा—'पश्यामि लोचने तस्याः पुष्पं पुष्पलिहो यथा।'

**अप्रतीतगुणसादृश्यमसादृश्यम्॥१६॥**

 अप्रतीतैरेव गुणैर्यत्सादृश्यं तदप्रतीतगुणसादृश्यमसादृश्यम्। यथा—'ग्रथ्नामि काव्यशशिनं विततार्थरश्मिम्।" काव्यस्य शशिना सह यत्सादृश्यं तदप्रतीतैरेव गुणैरिति। ननु चार्थानां रश्मि[तुल्यत्वे](# "'तुल्यत्वे सिद्धे' क.") सति काव्यस्य शशितुल्यत्वं भविष्यति। [मैवम्](# "'नैवम्' क.")। काव्यस्य शशितुल्यत्वे सिद्धेऽर्थानां रश्मितुल्यत्वं सिद्ध्यति नह्यर्थानां रश्मीनां च कश्चित्सादृश्यहेतुः प्रतीतो गुणोऽस्ति। तदेवमितरेतराश्रयदोषो दुरुत्तर इति।

**असादृश्यहता ह्युपमा। तन्निष्ठाश्च कवयः॥१७॥**

 असादृश्येन हता असादृश्यहता उपमा, तन्निष्ठा उपमाननिष्ठाश्च कवय इति।

**उपमानाधिक्यात्तदपोह इत्येके॥१८॥**

 [उपमाना](# "उपमानानामाधि' क.")धिक्यात्तस्यासादृश्यस्यापोह इत्येके मन्यन्ते। यथा—'कर्पूरहारहरहाससितं यशस्ते।' कर्पूरादिभिरुपमानैर्बहुभिर्यशसः सादृश्यं [संस्थापितं](# "'सुस्थापितं क.") भवति। तेषां शुक्लगुणातिरेकात्।

**नापुष्टार्थत्वात्॥१९॥**

 उपमानाधिक्यात्तदपोह [इति](# " 'इत्युक्तं क.")यदुक्तं तन्न। अपुष्टार्थत्वात्। एकस्मिन्नुपमाने प्रयुक्ते [उपमानान्तर](# "'उपमानानन्तर' ख.")प्रयोगो न कंचिदर्थविशेषं पुष्णाति। तेन 'बलसिन्धुः सिन्धुरिव क्षुभितः' इति प्रयुक्तम्। ननु सिन्धुशब्दस्य द्विः [प्रयोगा](# "'प्रयोगत्वात्' ख.")त्पौनरुक्त्यम्। न। अर्थविशेषात्। बलं सिन्धुरिव वैपुल्याद्बलसिन्धुः सिन्धुरिव क्षुभित इति [क्षोभसारूप्यम्](# "'क्षोभसारूप्यात् ' क.")। तस्मादर्थमेदान्न पौनरुक्त्यम्।



[अर्थपुष्टिस्तु](# " 'अर्थविशेषात्पुष्टिस्तु' ग.") नास्ति। सिन्धुरिव क्षुभित [इत्यनेनैव](# " 'इति वैपुल्यम्' क-ग.") वैपुल्यं प्रतिपत्स्यते।  
उक्तं हि— 'धर्मयोरेकनिर्देशेऽन्यसंवित्। साहचर्यात्।'

**अनुपपत्तिरसंभवः॥ २०॥**

अनुपपत्तिरनुपपन्नत्वमुपमानस्यासंभवः। यथा—

**'चकास्ति वदने तस्याः स्मितच्छाया [विकासिनि](# "'विकासिनः ' क.")।  
उन्निद्रस्यारविन्दस्य मध्ये मुग्धेव चन्द्रिका।'**

 चन्द्रिकायामुन्निद्रत्वमरविन्दस्येत्यनुपपत्तिः। नन्वर्थविरोधोऽयमस्तु। किमुपमादोष[कल्पनया](# "'विकल्पनया' क.")। न उपमायामति-शय[स्येष्ठत्वात्](# "'इष्टार्थत्वात्' ख")। कथं तर्हि दोषः।

**न विरुद्धोऽतिशयः॥ २१॥**

 विरुद्धस्यातिशयस्य संग्रहो न कर्तव्य इत्यस्य सूत्रस्य तात्पर्यार्थः। तानेता[न्षडुपमादोषान्](# " 'षड् दोषानुपमायाः' ख. ") ज्ञात्वा कविः परित्यजेत्।



इति काव्यालंकारसूत्रवृत्तावालंकारिके चतुर्थेऽधिकरणे द्वितीयोऽध्यायः।

[उपमाविचारः](# "'उपमाकथनम्' ग.")।

![](../books_images/U-IMG-1730087894h8.png)

**तृतीयोऽध्यायः।**

संप्रत्युपमाप्रपञ्चो विचार्यते— कः [पुनरसावित्याह](# "'इति' क ख पुस्तकयोर्नास्ति")—

**प्रतिवस्तुप्रभृतिरुपमाप्रपञ्चः॥ १॥**

 प्रतिवस्तु [प्रभृतिर्यस्य](# " 'यस्येति' ख. ") स प्रतिवस्तुप्रभृतिः। उपमायाः प्रपञ्च उपमाप्रपञ्च इति।

 वाक्यार्थोपमायाः प्रतिवस्तुनो भेदं दर्शयितुमाह—

**उपमेयस्योक्तौ समानवस्तुन्यासः प्रतिवस्तु॥ २॥**

 समानं वस्तु वाक्यार्थः। तस्य न्यासः समानवस्तुन्यासः। उपमेयस्यार्थाद्वाक्यार्थस्योक्तौ सत्यामिति। अत्र द्वौ वाक्यार्थो। एको [वाक्यार्थः](# "'वाक्यार्थोपमयोरिति' क; 'वाक्यार्थं उपमायामिति' ख.") प्रतिवस्तूपमाया इति भेदः। तद्यथा—



**'देवीभावं गमिता परिवारपदं कथं भजत्येषा।  
न खलु परिभोगयोग्यं दैवतरूपाङ्कितं [रत्नम्](# "'रत्नम्' इत्यस्मादनन्तरं क-पुस्तके 'अत्रैको वाक्यार्थः ' इत्यधिकमस्ति. इत्यधिकमस्ति ")॥'**

प्रतिवस्तुनः समासोक्तेर्भेदं दर्शयितुमाह—

**अनुक्तौ समासोक्तिः॥३॥**

 [उपमेयस्या](# "'उपमानस्य' ख.")नुक्तौ समानवस्तुन्यासः समासोक्तिः। संक्षेपवचनात्समासोक्तिरित्याख्या। यथा—

**'श्लाध्या ध्वस्ताध्वगग्लानेः करीरस्य मरौ स्थितिः॥'  
धिङ्भेरौ कल्पवृक्षाणामनुत्पन्नार्थिनां श्रियः॥'**

समासोक्तेरप्रस्तुतप्रशंसाया भेदं दर्शयितुमाह—

**किंचिदुक्तावप्रस्तुतप्रशंसा॥४॥**

उपमेयस्य किंचिल्लिङ्गमात्रेणोक्तौ समानवस्तुन्यासेऽप्रस्तुतप्रशंसा।  
यथा—

**'लावण्यसिन्धुरपरैव हि [केयमत्र](# " 'काचनेयं' ख.")  
यत्रोत्पलानि शशिना सह संप्लवन्ते।  
उन्मज्जति द्विरदकुम्भतटी च यत्र  
'यत्रापरे कदलिकाण्डमृणालदण्डाः॥'**

अप्रस्तुतस्यार्थस्य प्रशंसनमप्रस्तुतप्रशंसा।

अपह्नुतिरपि ततो भिन्नेति दर्शयितुमाह—

**समेन वस्तुनान्यापलापोऽपह्नुतिः॥ ५॥**

 समेन तुल्येन वस्तुना वाक्यार्थेनान्यस्य वाक्यार्थस्यापलापो निह्नवो [यस्तत्त्वाध्यारोपणायासा](# "'यस्तस्याध्यारोपेणासा' खः 'यस्तत्वापरोपेणासा' ग.")वपह्नुतिः। यथा—

**'न केतकीनां विसलन्ति सूचयः प्रवासिनो हन्त हसत्ययं विधिः।  
तडिल्लतेयं न चकास्ति चञ्चला पुरः स्मरज्योतिरिदं [विवर्तते](# "'प्रवर्तते' ख.")॥'**

वाक्यार्थयोस्तात्पर्याताद्रूप्यमिति न रूपकम्।



[रूपकं](# " 'रूपकं दर्शयितुमाह' ग.") तु कीदृशमित्याह—

**उपमानोपमेयस्य गुणसाम्यात्तत्वारोपो रूपकम्॥६॥**

 उपमानोपमेयस्य गुणसाम्यात्तत्त्वस्याभेदस्यारोपणमारोपो रूपकम्। उपमानोपमेययोरुभयोरपि ग्रहणं लौकिक्याः कल्पितायाश्चोपमायाः प्रकृतित्वमत्र यथा [विज्ञायेतेति](# " 'विज्ञायत इति' ख.")। यथा—

**'इयं गेहे लक्ष्मीरियममृत[वर्ति](# "'वल्लि' क.")र्नयनयो-  
रसावस्याः स्पर्शो वपुषि बहलश्चन्दनरसः।  
अयं कण्ठे बाहुः शिशिरमसृणो मौक्तिकसरः  
किमस्या न प्रेयो यदि परमसह्यस्तु विरहः॥**

 मुखचन्द्रादीनां तूपमा। समासात् न चन्द्रादीनां रूपकत्वं युक्तमिति।

रूपकाच्छ्लेषस्य मेदं दर्शयितुमाह—

**सधर्मेषु तत्रप्रयोगे श्लेषः॥७॥**

 उपमानेनोपमेयस्य धर्मेषु गुणक्रियाशब्दरूपेषु [सतत्त्वा](# "'न तत्त्वा")रोपस्तत्रप्रयोगे तन्त्रेणोच्चारणे सति श्लेषः। यथा—

**'आकृष्टामलमण्डलाग्ररुचयः संनद्धवक्षःस्थलाः  
सोष्माणो व्रणिता विपक्षहृदयप्रोन्माथिनः कर्कशाः।  
उद्वृत्ता गुरवश्च यस्य शमिनः श्यामायमानानना  
योधा [मारवधू](# "'वारवधू' ख.")स्तनाश्च न [दधुः](# "'ददुः' क") क्षोभं स वोऽव्याज्जिनः॥**

 यथा च गौणस्यार्थस्यालंकारत्वं तथा लाक्षणिकस्यापीति दर्शयितुमाह—

**सादृश्याल्लक्षणा वक्रोक्तिः॥८॥**

 बहूनि [हि](# "'हि' क-पुस्तके नास्ति.") निबन्धनानि [लक्षणायाम्](# "'लक्षणायाः क.")। तत्र [सादृश्याल्ल](# "'सादृश्याद्या' ग.")क्षणा वक्रोक्तिरसाविति यथा—'उन्मिमील कमलं सरसीनां कैरवं च निमिमील मुहूर्तात्।'

 अत्र नेत्रधर्मावुन्मीलननिमीलने सादृश्याद्विकाससंकोचौ लक्षयतः।



**‘इह च निरन्तरनवमुकुलपुलकिता हरति माधवीहृदयम्  
मदयति च केसराणां परिणतमधुगन्धि निःश्वसितम्॥'**

अत्र च निःश्वसितमिति परिमलनिर्गमं लक्षयति।

**‘संस्थानेन स्फुरतु सुभगः [स्वर्चिषा](# "‘स्वर्चिषा' क.") [चुम्बितुं](# "'चुम्बतु' ग.") द्याम्।  
‘आलस्यमालिङ्गति गात्रमस्याः'।  
‘परिम्लानच्छायामनुवदति दृष्टिः कमलिनीम्'  
'प्रत्यूषेषु स्फुटितकमलामोदमैत्रीकषाय॥  
‘ऊरुद्वन्द्वं तरुणकदलीकाण्ड सब्रह्मचारि।**

 इत्येवमादिषु लक्षणार्थो निरूप्यत इति लक्षणायां [च](# "'व' ख-ग-पुस्तकयोर्नास्ति") झटित्यर्थप्रतिप्रत्तियमाचक्षत [इति](# "'इति' स्ति")। असादृश्यनिबन्धना [तु](# " 'तु' ख- पुस्तके नास्ति. ") लक्षणा न वक्रोक्तिः।

‘जरठकमलककन्दच्छेदगौरैर्मयूखैः।’

अत्र छेदः [सामीप्याद्द्रव्यं](# " 'साम्यात्' ग.") लक्षयति तस्यैव गौरत्वोपपत्तेः।

 वक्रोक्तिभ्या[मुत्प्रेक्षा](# " 'उत्प्रेक्षायां' क ख.")या भेदं दर्शयितुमाह—

**अतद्रुपस्यान्यथाध्यवसानमतिशयार्थमुत्प्रेक्षा॥९॥**

 अतद्रुपस्यातत्स्वभावस्य अन्यथा अतत्खभावतया अध्यवसानमध्यन पुनरध्यारोपो लक्षणा वा। अतिशयार्थमिति भ्रान्तिज्ञाननिवृत्तिसादृश्यादियमुत्प्रेक्षेति एनां चे[वादिशब्दा](# "'चेवादिशब्दो द्योतयति क.ग.") द्योतयन्ति यथा—

**' स वः पायादिन्दुर्नवबिसलताकोटिकुटिलः  
स्मरारेर्यो मूर्ध्नि ज्वलनकपिशे भाति निहितः  
स्रवन्मन्दाकिन्याः प्रतिदिवससिक्तेन पयसा  
कपालेनोन्मुक्तः स्फटिक धवलेनाङ्कर इव॥**



 उत्प्रेक्षैवातिशयोक्तिरिति केचित्। तन्निरासार्थमाह—

**संभाव्य[धर्म](# "'धर्मस्य' ख")तदुत्कर्षकल्पनातिशयोक्तिः॥१०॥**

 [संभाव्यस्य](# "'संभावस्य' ख. ") धर्मस्य तदुत्कर्षस्य च कल्पनातिशयोक्तिः। यथा—

**'उभौ यदि व्योम्नि पृथक्प्रवाहावाकाशगङ्गापयसः पतेताम्।  
[तेनोपमीयेत](# "'तदा' ख.") तमालनीलमामुक्तमुक्ता लतमस्य वक्षः॥'**

 यथा वा—

**'मलयजरसविलुप्ततनवो नवहारलताविभूषिताः  
सिततरदन्तपत्रकृतवक्त्ररुचो रुचिरामलांशुकाः।  
शशभृति विततधानि धवलयति धरामंविभाव्यतां गताः  
प्रियवसतिं प्रयान्ति सुखमेव निरस्तमियोऽभिसारिकाः॥**

 यथा भ्रान्तिज्ञानस्वरूपोत्प्रेक्षा तथा संशयज्ञानस्वरूपः संदेहोऽपीति दर्शयितुमाह—

**उपमानोपमेयसंशयः संदेहः॥११॥**

 उपमानोपमेययोरतिशयार्थं यः क्रियते संशयः स संदेहः। यथा—

**'इदं कर्णोत्पलं चक्षुरिदं [चेति](# " 'वेति' क. ") विलासिनि।  
न निश्चिनोति हृदयं किंतु दोलायते [पुनः](# " 'मनः' ख; 'मम'. गं.")॥'**

 संदेहवद्विरोधोऽपि प्राप्तावसर इत्याह—

**[विरुद्धाभासत्वं](# "'विरोधाभासत्वं' ग") विरोधः॥ १२॥**

 अर्थस्य [विरुद्धस्येवाभासत्वं](# " 'आभासनं' क.") विरुद्धाभासत्वं [विरोधः](# "'विरोधः' ख- पुस्तके. नास्ति.")। यथा—

**'पीतं पानमिदं त्वयाद्य दयिते मत्तं ममेदं मनः  
पत्राली तव कुङ्कुमेन रचिता रक्ता वयं मानिनि।  
त्वं तुङ्गस्तनभारमन्थरगतिर्गात्रेषु मे वेपथु-  
स्त्वन्मध्ये तनुता ममाधृतिरहो मारस्य चित्रा गतिः॥'**



[यथा](# "'यथा वा' ग-पुस्तके नास्ति") वा—

**[सा](# "अयं श्लोकः क पुस्तके नास्ति.") बाला
वयमप्रगल्भ[व](# "'मनसः' ख-ग.")[चसः](# "'मनसः' ख-ग.") सा स्त्री वयं कातराः  
सा पीनोन्नतिमत्पयोधरयुगं धत्ते सखेदा वयम्।  
सा क्रान्ता जघनस्थलेन गुरुणा गन्तुं न शक्ता वयं  
दोषैरन्यजनाश्रितैरपटवो जाताः स्म इत्यद्भुतम्॥'**

 विरोधाद्विभावनाया भेदं दर्शयितुमाह—

**क्रियाप्रतिषेधे प्रसिद्धत[त्फल](# "'फलस्य' ग.")व्यक्तिर्विभावना॥१३॥**

 क्रियायाः प्रतिषेधे तस्या एव क्रियायाः फलस्य [प्रसिद्धस्य](# "'सिद्धस्य' क.") व्यक्तिविभावना। [यथा](# "'यथा' ख- पुस्तके नास्ति. ")—

**'अप्यसज्जनसांगत्ये न वसत्येव वैकृतम्।  
अक्षालितविशुद्धेषु हृदयेषु मनीषिणाम्॥'**

 विरोधप्रसङ्गेनानन्वयं दर्शयितुमाह—

**[एकस्योपमेयत्वो](# "'उपमानोपमेयत्वे' क; 'उपमेयत्वमुपमानत्वं च' ग.")पमानत्वेऽन्वयः॥१४॥**

 एकस्यैवार्थस्योपमेयत्वमुपमानत्वं [चा](# "'वा' क")नन्वयः। यथा—

**['गगनं](# "ख पुस्तके पूर्वोत्तरार्धयोर्व्यत्ययः क- पुस्तके पूर्वार्धं नास्ति") गगनाकारं सागरः सागरोपमः।  
रामरावणयोर्युद्धं रामरावणयोरिव॥'**

 अनन्यसादृश्यमेतेन [प्रतिपादितम्](# " 'प्रतिपद्यते' क. ख.")।

**क्रमेणोपमेयोपमा॥१५॥**


[एक](# " 'एकस्योपमेयत्वे उपमानत्वे क्रमेण' क.")स्यैवार्थस्योपमेयत्वमुपमानत्वं च क्रमेणोपमेयोपमा। यथा—

**'खमिव जलं जलमिव खं हंस इव शशी [शशीव](# "'शशाक इव हंसः' क. ग.") हंसोऽयम्।  
कुमुदाकारास्तारास्ताराकाराणि कुमुदानि॥'**

 इयमेव परिवृत्तिरित्येके। तन्निरासार्थमाह—

**समविसदृशाभ्यां परिवर्तनं परिवृत्तिः॥१६॥**



 समेन विसदृशेन [वार्थेनार्थस्य](# "'अर्थेन चार्थस्य' ग.") परिवर्तनं परिवृत्तिः। यथा—

**'आदाय कर्णकिसलय[मियमस्मै](# " 'अस्मादनुचरणमर्थयति केला' क; 'अस्मादिह चरणमर्पयति बाला' ग. ") चरणमरुणमर्पयति।  
उभयोः सदृशविनिमयादन्योन्यमवञ्चितं मन्ये॥'**

 यथा वा—

**'विहाय सा हारमहार्यनिश्चया विलोल[दृष्टिः](# " 'यष्टिः' क ग.") प्रविलुप्तचन्दना।  
बबन्ध बालारुणबभ्रु वल्कलं पयोधरोत्सेधविशीर्ण संहति॥**

 उपमेयोपमायाः क्रमो भिन्न इति दर्शयितुमाह—

**उपमेयोपमानानां क्रमसंबन्धः क्रमः॥ १७॥**

उपमेयानामुपमानानां चोद्देशिनामनुद्देशिनां च क्रमेण संबन्धः क्रमः। यथा—

**'तस्याः [प्रवृद्ध](# " 'प्रबुद्ध' क.")लीलाभिरालापस्मितदृष्टिभिः।  
जीयन्ते वल्लकीकुन्दकुसुमेन्दीवरस्रजः॥'**

 संबन्धप्रसङ्गेनैव दीपकं [दर्शयितुमा](# "'लक्षयितुं' क.")ह—

**उपमानोपमेयवाक्येष्वेका क्रिया दीपकम्॥ १८॥**

 [उपमानवाक्येषू](# " 'उपमानोपमेयादि' क. ")पमेयवाक्येषु चैका क्रिया अनुषङ्गतः संबध्यमाना दीपकम्।

**[तत्त्रिविधम्](# "'तत्त्रैविध्यम्' क.")। आदिमध्यान्तवाक्यवृत्तिभेदात्॥ १९॥**

[तत्त्रिविधं](# " 'तत्त्रिधा' कं. ") भवति। आदिमध्यान्तेषु वाक्येषु वृत्तेर्भेदात्। यथा—

**'भूष्यन्ते प्रमदवनानि बालपुष्पैः कामिन्यो मधुमदमांसलैर्विलासैः।  
ब्रह्माणः श्रुतिगदितैः क्रियाकलापै राजानो विरलितवैरिभिः प्रतापैः॥'**

**'बाष्पः पथिककान्तानां जलं जलमुचां मुहुः।  
विगलत्यधुना दण्डयात्रोद्योगो महीभुजाम्॥'**



**'गुरुशुश्रूषया बुद्धिर्मधुगोष्ठ्या मनोभवः।  
उदयेन शशाङ्कस्य [प](# " 'पयोधिरभिवर्धते' क. ")योराशिर्विवर्धते॥**

दीपकवन्निदर्शनमपि संक्षिप्तमित्याह—

**क्रिययैव स्वतदर्थान्वयख्यापनं निदर्शनम्॥२०॥**

 क्रिययैव शुद्धया स्वस्यात्मनस्तदर्थस्य चान्वयस्य संबन्धस्य ख्यापनं [संव](# "'संलुलितहेतु' क; 'संबुद्धिहेतु' ख.")लितहेतुदृष्टान्तविभागं निदर्शनम्। यथा—

**'अत्युच्चपदाध्यासः पतनायेत्यर्थशालिनां शंसत्।  
आपाण्डु पतति पत्रं तरोरिदं बन्धनग्रन्थेः॥**

 पततीति क्रिया। तस्याः स्वं पतनम्। तदर्थोऽत्युच्चपदाध्यासः पतनायेति शंसनम्। तस्य ख्यापनमर्थशालिनां शंसदिति।

 इदं च नार्थान्तरन्यासः। स ह्यन्यथाभूतः। तमाह—

**उक्तसिद्ध्यै वस्तुनोऽर्थान्तरस्यैव न्यसनमर्थान्तरन्यासः॥२१॥**

 उक्तसिद्ध्यै उक्तस्यार्थस्य सिद्ध्यर्थं वस्तुनो [वाक्या](# "'शंसनम्' क-ग- पुस्तकयोर्नास्ति")र्थान्तरस्यैव न्यसनमर्थान्तरन्यासः। वस्तुग्रहणा[दर्थस्य](# "'पदार्थस्य' क.") हेतोर्न्यसनं नार्थान्तरन्यासः। 'इह नातिदूरगोचरमस्ति सरः। कमलसौगन्ध्यात्' इति। अर्थान्तरस्यैवेति वचनम्, यत्र [हेतु](# "'हेतुप्राप्तिगूढत्वात्' क; 'हेतुर्व्याप्तिरूढत्वात्' ख.")र्व्याप्तिगूढत्वात्कथंचित्प्रतीयते तत्र यथा स्यात्। 'यद्यत्कृतकं तत्तदनित्यम्' इत्येवंप्रायेषु मा भूदिति। [उदाहरणम्](# " 'तत्रोदाहरणम्' क.")—

**'प्रियेण संग्रथ्य विपक्ष संनिधावुपाहितां वक्षसि [पीवरस्तने](# "'पीवरस्तनी' क.")।  
स्रजं न काचिद्विजहौ जलाविलां वसन्ति हि प्रेम्णि गुणा न वस्तुनि॥'**

 अर्थान्तरन्यासस्य हेतुरूपत्वात् हेतोश्चान्वयव्यतिरेकात्मकत्वात् न पृथग्व्यतिरेक इति केचित्। तन्निरासार्थमाह—

**उपमेयस्य गुणातिरेकत्वं व्यतिरेकः॥२२॥**



 उपमेयस्य [गुणातिरेकत्वं](# "'गुणातिरिक्तत्वं यत्' क.") गुणाधिक्यं यत् अर्थादुपमानात् स व्यतिरेकः।  
यथा—

**'सत्यं हरिणशावाक्ष्याः प्रसन्नसुभगं मुखम्।  
समानं शशिनः किं तु स कलङ्कविडम्बितः॥'**

 कश्चित्तु गम्यमानगुणो व्यतिरेकः। यथा—

**'कुवलयवनं प्रत्याख्यातं नवं मधु निन्दितं  
हसितममृतं भग्नं स्वादोः पदं रससंपदः।  
विषमुपहितं चिन्ताव्याजान्मनस्यपि कामिनां  
[चतुरमधुरैर्लीलात](# " 'चतुरचतुरैलीलारम्भैः' ग.")न्त्रैस्तवार्धविलोकितैः॥'**

व्यतिरेकाद्विशेषोक्तेर्भेदं दर्शयितुमाह—

**एकगुणहानिकल्पनायां साम्यदार्ढ्यं विशेषोक्तिः॥ २३॥**

 एकस्य गुणस्य हानेः कल्पनायां शेषैर्गुणैः साम्यं [यत्तस्य](# "'यत्र तस्य' ख.") दार्ढ्यं विशेषोक्तिः। रूपकं चेदं प्रायेणेति।  
यथा—

**'भवन्ति यत्रौषधयो रजन्यामतैलपूराः सुरतप्रदीपाः।'  
' द्यूतं हि नाम [पुरुषस्यासिंहासनं](# "'कापुरुषस्य' ग.  ") [राज्यम्](# "'राज्यमिति' ग.")।'  
['निद्रेयमकमला](# "'निद्रा' ख-ग. पुस्तकयोर्नास्ति.") [लक्ष्मीः](# "'लक्ष्मीरिति' ग.")।'  
'हस्ती हि जङ्गमं दुर्गम्।' इति।'**

 अत्रापि जङ्गमशब्दस्य स्थावरत्वनिवृत्तिप्रतिपादनत्वादेकगुणहानिकल्पनैव। एतेन—

**'वेश्या हि नाम मूर्तिमत्येव निकृतिः।'  
'व्यसनं हि नाम सोच्छ्रासं मरणम्।'  
'द्विजो भूमिबृहस्पतिः।'**

 इत्येवमादिष्वेकगुणहानिकल्पना व्याख्याता।



 व्यतिरेकविशेषोक्तिभ्यां व्याजस्तुतिं भिन्नां दर्शयितुमाह—

**संभाव्यविशिष्टकर्माकरणानिन्दास्तो[त्रार्था](# " 'स्तोत्रार्थ' ख.") व्याजस्तुतिः॥२४॥**

 अत्यन्तगुणाधिको विशिष्टस्तस्य च कर्म विशिष्टकर्म तस्य संभाव्यस्य कर्तुं शक्यस्याकरणान्निन्दा [विशिष्टसाम्य](# "'साम्योपादानेन' क. 'साम्यापादनेन' ग.")संपादनेन [स्तोत्रार्था](# "'खोत्रार्थं' ख.") व्याजस्तुतिः। यथा—

**'बबन्ध सिन्धुं गिरिचक्रवालैर्बिभेद सप्तैकशरेण तालान्।  
एवंविधं कर्म ततान रामस्त्वया कृतं तन्न मुधैव गर्वः॥'**

 व्याजस्तुतेर्व्याजोक्तिं भिन्नां दर्शयितुमाह—

**व्याजस्य सत्यसारूपं व्याजोक्तिः॥२५॥**

 व्याजस्य च्छद्मनः सत्येन सारूप्यं व्याजोक्तिः। यां [मायोक्ति](# "'मायोक्ति' ख.")रित्याहुः। यथा—

**'शरच्चन्द्रांशुगौरेण वाताविद्धेन [भामिनि](# "'भाविनि' ग.")।  
काशपुष्पलवेनेदं साश्रुपातं मुखं कृतम्॥'**

 व्याजस्तुतेः पृथक्तुल्ययोगितेत्याह—

**विशिष्टेन साम्यार्थमेककालक्रियायोगस्तुल्ययोगिता॥२६॥**

 विशिष्टेन न्यूनस्य साम्यार्थमे[कका](# "'एककालक्रियायोगः एककालायां' क.")लायां क्रियायां योगस्तुल्ययोगिता।  
यथा—

**'जलनिधिरशनामिमां धरित्रीं वहति भुजंगविभुर्भवद्भुजश्च।'**

**उपमानाक्षेपश्चाक्षेपः॥२७॥**

 [उपमानस्याक्षेपः](# "'उपमानाक्षेपः' ग.") प्रतिषेध उपमानाक्षेपः। तुल्यकार्यार्थस्य [नैरर्थक्य](# " 'नैरर्थ्य विवक्षायामाक्षेपः 'ग. ")विवक्षायाम्। यथा—

**'तस्याश्चेन्मुखमस्ति सौम्यसुभगं किं पार्वणेनेन्दुना  
सौन्दर्यस्य पदं दृशौ च यदि चेत्किं नाम नीलोत्पलैः।  
किं वा कोमलकान्तिभिः किसलयैः सत्येव तस्याधरे  
[हा](# "'ह्री धातुः' क. 'हीधातः'ग.") धातुः पुनरुक्तवस्तुरचनारम्भेष्वपूर्वो ग्रहः॥'**



 उपमानस्याक्षेपतः प्रतिपत्तिरित्यपि सूत्रार्थः। यथा—

**'ऐन्द्रं धनुः पाण्डुपयोधरेण शरद्दधानार्दनखक्षताभम्।  
प्रसादयन्ती सकलङ्कमिन्दुं तापं रवेरभ्यधिकं [चकार](# "'ततान' ख ")॥'**

 अत्र शरद्वेश्येव, इन्दुं नायकमिव, रवेः प्रतिनायकस्येवेत्युपमानानि गम्यन्त इति।

 तुल्ययोगितायाः सहोक्तेर्भेदमाह—

**वस्तुद्वयक्रिययोस्तुल्यकालयोरेकपदाभिधानं सहोक्तिः॥२८॥**

 [वस्तुद्वयस्य](# " 'द्वयक्रिययोः ' खं.") क्रिययोस्तुल्यकालयोरेकेन पदेनाभिधानं सहार्थशब्दसा मर्थ्यात्सहोक्तिः। यथा—

**'अस्तं भास्वान्प्रयातः सह रिपुभिरयं संह्रियन्तां बलानि।'**

 अत्रार्थयोर्न्यूनत्वविशिष्टत्वे [न](# "'न स्त इति न तुल्य' ख. 'न इति नेयं तुल्य' ग. ") स्त इति नेयं तुल्ययोगितेति।

 समाहितमेकमवशिष्यते त[ल्लक्ष](# "'तत्र लक्षणार्थ' क. ")णार्थमाह—

**यत्सादृश्यं तत्संपत्तिः समाहितम्॥२९॥**

 यस्य वस्तुनः सादृश्यं गृह्यते तस्य वस्तुनः संपत्तिः समाहितम्। यथा—

**'तन्वी मेघजलार्द्रपल्लवतया धौताधरेवाश्रुभिः  
शून्येवाभरणैः स्वकालविरहाद्विश्रान्तपुष्पोद्गमा।  
चिन्तामोहमिवास्थिता मधुलिहां शब्दैर्विना लक्ष्यते  
चण्डी मामवधूय पादपतितं जातानुतापेव सा॥'**

 अत्र पुरूरवसो लतायामुर्वश्याः सादृश्यं [गृह्णतः](# "'गृह्णानस्य' क.") सैव लतोर्वशी संपन्नेति।

 एते चालंकाराः शुद्धा मिश्राश्च प्रयोक्तव्या इति विशिष्टानामलंकाराणां मिश्रत्वं संसृष्टिरित्याह—

**अलंकारस्यालंकारयोगित्वं संसृष्टिः॥३०॥**

 अलंकारस्यालंकारयोगित्वं [यदसौ](# "'यत्तदसौ' ग.") [संसृष्टिरिति](# "'इति' क.ग- पुस्तकयोर्नास्ति.")। संसृष्टिः संसर्गः संबन्ध इति।



**तद्भेदावुपमारूपकोत्प्रेक्षावयवौ॥३१॥**

 तस्याः संसृष्टेर्भेदावुपमारूपकं चोत्प्रेक्षावयवश्चेति। उपमाजन्यं रू पकमुपमारूपकमिति। यथा—

**'निरवधि च निराश्रयं च यस्य स्थितमनिवर्तितकौतुकप्रपञ्चम्।  
प्रथम [इव](# "'इह' ख ") भवान्स कूर्ममूर्तिर्जयति चतुर्दशलोकवल्लिकन्दः॥**

 एवं ['रजनि](# "'रजनिचरपुरंधि' क")पुरंध्रि[रोध्र](# "'लोकतिलकः शशी' ग. ")तिलकः' इत्येवमादयस्तद्भेदा [द्रष्टव्याः](# "'द्रष्टव्या इति' ख.")।

**उत्प्रेक्षाहेतुरुत्प्रेक्षावयवः॥३२॥**

 उत्प्रेक्षाया [हेतुरलंकार](# " 'अलंकारः' ख- पुस्तके नास्ति.") उत्प्रेक्षावयवः। अवयवशब्दो ह्यारम्भकं लक्षयति। यथा—

**'अङ्गुलीभिरिव केशसंचयं संनिगृह्य तिमिरं मरीचिभिः।  
कुड्मलीकृतसरोजलोचनं चुम्बतीव रजनीमुखं शशी॥'**

**[एभिर्निदर्शनैः](# "'ऽस्या रूपकं सूचयति' ख.") खीयैः परकीयैश्च पुष्कलैः।  
[शब्दवैचित्र्य](# "'बहुवैचिश्य' ख.")गर्भेयमुपमैव प्रपञ्चिता॥  
अलंकारैकदेशा ये मताः [सौभाग्य](# " 'सौभाग्यशालिनः' क.")भागिनः।  
तेऽप्यलंकारदेशीया योजनीयाः कवीश्वरैः॥**

** **

इति काव्यालंकारसूत्र[वृत्ता](# " 'आलंकारिकाधिकरणेऽर्थालंकारकथनं' ग.")वालंकारिके चतुर्थेऽधिकरणे तृतीयोऽध्यायः।

[उपमाप्रपञ्चाधिकारः](# "'उपमाप्रपञ्चाधिकारः' क. ग. पुस्तकयोर्नास्ति. ")।

**समाप्तं चेदमालंकारिकं चतुर्थमधिकरणम्।**

![](../books_images/U-IMG-1730087894h8.png)

**प्रायोगिकं नाम पञ्चममधिकरणम्।**

**प्रथमोऽध्यायः।**

 संप्रति काव्यसमयं शब्दशुद्धिं च दर्शयितुं [प्रोयोगिकाख्य](# " 'प्रायोगिकार्थमधिकरणमाह' ग.")मधिकरणमारभ्यते। तत्र काव्यसमयस्ता[वदुच्यते](# "'उच्यत इत्याह' क.")—

**नैकं पदं द्विः प्रयोज्यं प्रायेण॥१॥**



 एकं पदं न द्विः [प्रयोज्यं](# "'प्रयोक्तव्यं ख.") प्रायेण बाहुल्येन। यथा—'पयोद पयोद' इति। किंचिदि[वा](# "'दिवादि' क- ख. ")दिपदं द्विरपि प्रयोक्तव्य[मिति](# "'इति दर्शयति' क ख.")। यथा—' सन्तः सन्तः खलाः खलाः।'

**नित्यं संहितैकपदवत्पादेष्वर्धान्तवर्जम्॥ २॥**

 नित्यं संहिता पादेष्वेकपदवदेकस्मिन्निव पदे। तत्र हि नित्या संहितेत्यान्नायः। यथा—'संहितैकपदे नित्या नित्या धातूपसर्गयोः' इति। अर्धान्तवर्जमर्धान्तं वर्जयित्वा।

**न पादान्तलघोर्गुरुत्वं च सर्वत्र॥३॥**

 पादान्तलघोर्गुरुत्वं प्रयोक्तव्यं न सर्वत्र न सर्वस्मिन्वृत्त इति। यथा—

**'यासां बलिर्भवति मद्गृहदेहलीनां  
हंसैश्च सारसगणैश्च विलुप्तपूर्वः।  
तास्वेव पूर्वबलिरूढयवाङ्कुरासु  
बीजाञ्जलिः पतति कीटमुखावलीढः॥'**

 एवंप्रायेष्वेव वृत्तेष्विति। न पुनः

 'वरूथिनीनां रजसि प्रसर्पति समस्तमासीद्विनिमीलितं जगत्।' इत्यादिषु। चकारोऽर्धान्तवर्जमित्यस्यानुकर्षणार्थः।

**न गद्ये [समाप्तप्रायं](# "'समासप्रायं' ख.") वृत्तमन्यत्रोद्गतादिभ्यः संवादात्॥४॥**

 गद्ये [समाप्तप्रायं](# " 'समासप्रायं' ख.") वृत्तं न विधेयम्। शोभाभ्रंशात्। अन्यत्रोद्गतादिभ्यो विषमवृत्तेभ्यः। संवादात् गद्येनेति।

**न पादादौ खल्वादयः॥५॥**

 पादादौ खल्वादयः शब्दा न प्रयोज्याः। आदिशब्दः प्रकारार्थः। येषामादौ प्रयोगो न श्लिष्यति ते गृह्यन्ते। न पुनर्बतहन्तप्रभृतयः।

**नार्धे किंचिदसमाप्तप्रायं वाक्यम्॥६॥**



 वृत्तस्यार्धे किंचि[दसमाप्तप्रायं](# "'असमाप्तं वाक्यं न विधेयं प्रयोक्तव्यम्' क; 'ऽसमाप्तप्रायं वाक्यं न प्रयोज्यम्' ग.") न प्रयोक्तव्यम्। यथा—

**'जयन्ति ताण्डवे शंभोर्भङ्गुराङ्गुलिकोटयः।  
कराः कृष्णस्य च भुजा[श्चक्रां](# "'चक्राङ्क' ख.")शुकपिशत्विषः॥**

**न कर्मधारयो बहुव्रीहि[प्रतिपत्ति](# "'विप्रतिपत्ति' क.")करः॥ ७॥**

 बहुव्रीहि[प्रतिपत्तिं](# "'विप्रतिपत्ति' क.") करोति यः कर्मधारयः स न प्रयोक्तव्यः। यथा—'अध्यासितश्चासौ तरुश्चाध्यासिततरुः' इति।

**तेन विपर्ययो व्याख्यातः॥ ८॥**

 बहुव्रीहिरपि कर्मधारय[प्रतिपत्ति](# "विप्रतिपत्ति' क.")करो न प्रयोक्तव्यः। यथा—'वीराः पुरुषा यस्य स वीरपुरुषः'। 'कलो रवो यस्य स कलरवः।' इति।

**संभाव्यनिषेधनिवर्तने द्वौ प्रतिषेधौ॥ ९॥**

 संभाव्यस्य निषेधस्य निवर्तने द्वौ [प्रतिषेधौ](# "'निषेधौ' क.") प्रयोक्तव्यौ। यथा—

**समरमूर्धनि येन [तरस्विना](# " 'यशस्विना' क.") न न जित्तो विजयी त्रिदशेश्वरः।  
स खलु तापसवाणपरम्पराकवलितक्षतजः क्षितिमाश्रितः॥**

**विशेषणमात्रप्रयोगो विशेष्यप्रतिपत्तौ॥ १०॥**

 विशेष्यस्य प्रतिपत्तौ जातायां विशेषणमात्रस्यैव प्रयोगः। यथा—'निधानगर्भामिव सागराम्बराम्।' अत्र हि पृथिव्या [विशेषणमात्रमेव](# " 'एव' क पुस्तके नास्ति") प्रत्युक्तम्। एतेन

**'क्रुद्धस्य तस्याथ पुरामरातेर्ललाटपट्टादुदगादुदर्चिः।'  
['गिरेस्तडित्वानिव](# " 'गिरेस्तडित्वानित्यादयः' क.ग.") तावदुच्चकैर्जवेन पीठादुदतिष्ठदच्युतः।**

 इत्यादयः प्रयोगा व्याख्याताः।

**सर्वनाम्नानुसंधिर्वृत्तिच्छन्नस्य॥ ११॥**

 सर्वनाम्नानुसंघिरनुसंधानं प्रत्यवमर्शः। वृत्तिच्छन्नस्य वृत्तौ समासे छन्नस्य गुणीभूतस्य। यथा—



 'तवापि नीलोत्पलपत्रचक्षुषो मुखस्य तद्रेणुसमानगन्धिनः' इति।

**संबन्धसंबन्धेऽपि षष्ठी क्वचित्॥१२॥**

 संबन्धेन संबन्धः संबन्धसंबन्धस्तस्मिन् षष्ठी प्रयोज्या क्वचित्, न सर्वत्रेति। यथा—'कमलस्य कन्दः' इति। कमलेन संबद्धा [कमलिनी](# "'कमलिनी' ख ग पुस्तकयोर्नास्ति.") नलिनी तस्याः कन्द इति संबन्धसंबन्धः। तेन [कदली](# "'कमल' ख; 'कदल' ग.")का[ण्डादयो](# " 'दयोऽपि' ख.") व्याख्याताः।

**अतिप्रयुक्तं देशभाषापदम्॥१३॥**

 अतीव कविभिः प्रयुक्तं देशभाषापदं प्रयोज्यम्। यथा—'योषिदित्यभिललाष न हालां' इत्यत्र हालेति देशभाषापदम्।

 अनतिप्रयुक्तं तु न प्रयोज्यम्। यथा—['कङ्केली](# "'कङ्केल्ली' ख.")काननालीरविरलविलसत्पलवा [नर्तयन्तः](# "'नर्तयन्ति' क; 'नर्तयन्ते' ग.")' इत्यत्र कङ्केलीपदम्॥

**लिङ्गाध्याहारौ॥१४॥**

 लिङ्गं चाध्याहारश्च लिङ्गाध्याहारावतिप्रयुक्तौ [प्रयोज्याविति](# "'इति' क ग - पुस्तकयोर्नास्ति")। यथा—'वत्से मा बहु निःश्वसीः कुरु सुरागण्डूषमेकं शनैः' इत्यादिषु गण्डूष शब्दः पुंसि भूयसा प्रयुक्तः, न स्त्रियामाम्नातोऽपि स्त्रीत्वे।  
 अध्याहारो यथा—

**'मा भवन्तमनलः पवनो वा वारणो मदकलः परशुर्वा।  
[बाहिनीजलभरः](# "'वज्रमिन्द्रकरविप्रसृतं वा क.ग.") कुलिशं वा स्वस्ति तेऽस्तु लतया सह वृक्ष॥'**

 अत्र ह्यधाक्षीदित्यादी[नामध्याहारो](# " 'क्रियापदानामध्याहारो' ग.")[ऽन्वयप्रयुक्तः](# " 'अयं प्रयुक्त इति' ख; 'उत्पन्नप्रयुक्ततया युक्त इति' ग.")।

**लक्षणाशब्दाश्च॥१५॥**

 लक्षणाशब्दाश्चातिप्रयुक्ताः प्रयोज्याः। यथा [द्विरेफेरथचरणशब्दौ](# " 'द्विरेफरोदरशब्दौ' क.ग.")



भ्रमरचक्रवाकार्थौ लक्षणापरौ। अनतिप्रयुक्ताश्च न [प्रयोक्तव्याः](# "'प्रयोज्याः' क.")। यथा—द्विकः काक इति।

**न तद्वाहुल्यमेकत्र॥१६॥**

 तेषां लक्षणाशब्दानां बाहुल्यमेकस्मिन्वाक्ये न प्रयोक्तव्यम्। [शक्यते](# " 'वाक्ये तर्ह्यकस्या कर्तु शवयो न' ख; 'शक्येन ह्येकस्य वाचकवद्भावो न क. ") ह्येकस्यावाचकस्य वाचकवद्भावः कर्तुम्, न बहूनामिति।

**स्तनादीनां द्वित्वाविष्टा जातिः प्रायेण॥ १७॥**

 स्तनादीनां द्वित्वाविष्टा द्वित्वाध्यासिता जातिः प्रायेण [बाहुल्येनेति](# "'इति' ख- पुस्तके नास्ति")। यथा—'स्तनयोस्तरुणीजनस्य-' इति। प्रायेणेति वचनात्कचिन्न भवति। यथा—'स्त्रीणां चक्षुः' इति। अथ कथं द्वित्वाविष्टत्वं जातेः। तद्धि द्रव्ये, न जातौ। [अतद्रूपत्वाज्जातेः](# " 'तस्याः' क. ख.")। न दोषः। तद[तद्रूप](# "'तद्रूप' क. ")त्वाज्जातेः। कथं तदतद्रूपत्वं जातेः। [तद्धि](# "'तद्धि' क. ग. पुस्तकयोर्नास्ति.") जैमिनीया जानन्ति। वयं तु लक्ष्यसिद्धौ सिद्धपरमतानुवादिनः। न चैवमतिप्रसङ्गः। लक्ष्यानुसारित्वान्याय[स्येति](# "'इति' ख- पुस्तके नास्ति")। एवमन्यापि [व्यवस्थोह्या](# "'व्यवस्था' प्यूह्या' ख. ग.")।

इति काव्यालंकारसूत्रवृत्तौ प्रायोगिके पञ्चमेऽधिकरणे प्रथमोऽध्यायः।  
काव्यसमयः।

![](../books_images/U-IMG-1730087894h8.png)

**द्वितीयोऽध्यायः।**

सांप्रतं [शब्दशुद्धिरुच्यते](# "'शुद्धिरुच्यते इत्याह' ख. 'शुद्धयेत्यत आह' ग.")—

**रुद्रावित्येकशेषोऽन्वेष्यः॥ १॥**

 रुद्रावित्यत्र प्रयोगे एकशेषोऽन्वेष्योऽन्वेषणीयः। रुद्रश्च रुद्राणी चेति "पुमान्स्त्रिया' इत्येकशेषः। स च न प्राप्नोति। तत्र हि 'तल्लक्षणश्चेदेव विशेषः' इत्यनुवर्तत [इति](# "'इति' ख पुस्तके नास्ति.") तत्रैवकारकरणात् स्त्रीपुंसकृत एव विशेषो भव-



नीतिव्यवस्थितम्। अत्र तु 'पुंयोगादाख्यायाम् 'इति विशेषान्तरमप्यस्तीति। एतेनेन्द्रौ भवौ [शर्वावित्यादयः](# "'शर्वौ' ख- पुस्तके नास्ति") प्रयोगाः [प्रत्युक्ताः](# "'प्रयुक्ताः ' क")।

**[मिलिक्लविक्षपिप्रभृतीनां](# "'मिलिविक्लविक्षपयति' क. मिलिविक्कविक्षपि' ग.") धातुत्वम्। धातुगणस्यासमाप्तेः॥ २॥**

 मिलति[विक्लवति](# "'विक्लवते' क.")क्षपयतीत्यादयः प्रयोगाः। तत्र मिलिक्लविक्षपिप्रभृतीनां कथं धातुत्वम्। गणपाठात् गणपठितानामेव धातुसंज्ञाविधानात्। [तत्राह](# "'अत आह' क ग.")—[धातुगण](# "'धातुसंज्ञागणस्यापरिसमाप्तेः' ग.")स्यासमाप्तेः। वर्धते धातुगण इति हि शब्दविद आचक्षते। तेनैषां गणपाठोऽनुमतः शिष्टप्रयोगादिति।

**[वलेरात्म](# "'चलेः' ख.")नेपदमनित्यं [ज्ञापकात्](# "'ज्ञापकत्वात्' ग.")॥३॥**

 [वलेरनुदात्ते](# "'चलेः' ख.")त्वादात्मनेपदं यत्तदनित्यं दृश्यते 'लज्जालोलं [वलन्ती](# "'चलतीत्यादि' ख. ")' इत्यादि [प्रयोगेषु](# "'पदेषु' ग.")। तत्कथमित्याह—[ज्ञापकात्](# "'ज्ञापकत्वात्' ग.")।

 किं पुन[स्तज्ज्ञाप](# "'ज्ञापकत्वं' ग.")क[मत](# " 'अत आह' क ग पुस्तकयोर्नास्ति.") आह—

**चक्षिङो [द्व्यनुबन्धकरणम्](# " 'अनुबन्ध' ख.")॥ ४॥**

 चक्षिङ इकारेणै[वानुदात्ते](# "'अनुदात्तत्वेनात्मनेपदं सिद्धं ' क.")न सिद्धमात्मनेपदं किमर्थं ङित्करणम्। [यत्क्रियते](# "'तत्' ख.") अनुदात्तनिमित्तस्यात्मनेपदस्यानित्यत्वज्ञापनार्थम्। [एतेन](# "'तेन विदि' क ' एतेनावेदितभत्सिततर्जितप्रभृतयो' ग ") वेदिभर्त्सि तर्जिप्रभृतयो व्याख्याताः। आवेदयति-भर्त्सयति- तर्जयतीत्यादीनां प्रयोगाणां दर्शनात्। [अन्यत्रा](# " 'अत्रापि' क ख.")प्यनुदात्तनिबन्धनस्यात्मनेपदस्यानित्यत्वं ज्ञापकेन द्रष्टव्यमिति।

**क्षीयत इति कर्मकर्तरि॥ ५॥**

 क्षीयत इति प्रयोगो दृश्यते [स](# "'यः स' ख. ")कर्मकर्तरि द्रष्टव्यः। [क्षीयतेरनात्मनेपदित्वात्](# "'क्षयतेः' खः 'क्षियोरात्मने' ग.")।



**[स्विद्यत](# "' खिद्यत इत्यपि च ' क; 'भिद्यते' ग.") इति च॥ ६॥**

 [स्विद्यत](# " 'खिद्यते' क; 'भिद्यते' ग. ") इति च प्रयोगो दृश्यते सोऽपि कर्मकर्तर्येव द्रष्टव्यः, न कर्तरि। अदैवादिकत्वात्स्विदेः।

**मार्गेरात्मनेपदमलक्ष्म॥ ७॥**

 चुरादौ 'मार्ग अन्वेषणे' इति पठ्यते 'आ धृषाद्वा' इति विकल्पितणिच्कः तस्माद्यदात्मनेपदं दृश्यते— 'मार्गन्तां [देहभारं](# " 'देहभावं' क; 'देहसारान्' ग.")—' इति तदलक्ष्म अलक्षणम्। परस्मैपदित्वान्मार्गेः। [तथा](# "'तथायं' क. ") च शिष्टप्रयोगः—'करकिसलयं [धूत्वा](# "'धुवा धुला' ग. ") धूत्वा विमार्गति वाससि।'

**लोलमानादयश्चानशि॥ ८॥**

 लोलमानो वेल्लमान इत्यादयश्चानशि द्रष्टव्याः। शानचस्त्वभावः। परस्मैपदित्वाद्धातूनामिति।

**लभेर्गत्यर्थत्वाण्णिच्यणौ कर्तुः कर्मत्वाकर्मत्वे॥ ९॥**

 अस्त्ययं लभिर्यः प्राप्युपसर्जनां गतिमाह, अस्ति [च](# "'च' क ग पुस्तकयोर्नास्ति.") गत्युपसर्जनां प्राप्तिमाहेति। अत्र पूर्वस्मिन्पक्षे गत्यर्थत्वाल्लभेर्णिच्यणौ यः कर्ता तस्य गत्यादिसूत्रेण कर्मसंज्ञा। यथा—

**'दीर्घिकासु कुमुदानि विकासं लम्भयन्ति शिशिराः शशिभासः।'**

 द्वितीयपक्षे गत्यर्थल्लभेर्णिच्युणौ कर्तुर्न कर्मसंज्ञा। यथा—

**'सितं सितिम्ना सुतरां मुनेर्वपुर्विसारिभिः सौधमिवाथ लम्भयन्।  
द्विजावलिव्याजनिशाकरांशुभिः शुचिस्मितां वाचमवोचदच्युतः॥'**

**ते मे शब्दौ निपातेषु॥ १०॥**

 त्वयामयेत्यस्मिन्नर्थे ते मे - शब्दौ निपातेषु द्रष्टव्यौ। यथा—  
 'श्रुतं ते वचनं तस्य', 'वेदानधीत इति नाधिगतं पुरा मे'।

**तिरस्कृत इति परिभूतेऽन्तर्युपचारात्॥ ११॥**

 तिरस्कृत इति शब्दः परिभूते दृश्यते। 'राज्ञा तिरस्कृतः' इति। स



च न प्राप्नोति। तिरःशब्दस्य हि 'तिरोऽन्तर्धौ' इत्यन्तर्धौ गतिसंज्ञा। तस्यां च सत्यां 'तिरसोऽन्यतरस्याम्' इति सकारः। तत्कथं तिरस्कृत इति परिभूते। आह—अन्तर्व्युपचारादिति। परिभूतो ह्यन्तर्हितवद्भवति। मुख्यस्तु प्रयोगो यथा— 'लावण्यप्रसरतिरस्कृताङ्गलेखां' इति॥

**नैकशब्दः सुप्सुपेति समासात्॥ १२॥**

 'अरण्यानीस्थानं फलनमितनैक[द्रुममिदं](# "'इदं' क पुस्तके नास्ति")' इत्यादिषु नैकशब्दो दृश्यते स च [न](# " 'न' ख- पुस्तके नास्ति") सिध्यति। [नञ्समासे](# " 'गम्यादिषु' ख.") 'नलोपो नञः' इति नलोपे 'तस्मान्नुडचि' इति नुडागमे सत्यनेकमिति रूपं स्यात्। निरनुबन्धस्य नशब्दस्य समासलक्षणं नास्ति। तत्कथं नैकशब्द इत्याह— सुप्सुपेति समासात्।

**मधुपिपासुप्रभृतीनां समासो [गमिगाम्यादिषु](# " 'गम्यादिषु' ख.") पाठात्॥ १३॥**

 'मधुपिपासुमधुव्रतसेवितं मुकुलजालमजृम्भत वीरुधाम्' इत्यादिषु मधुपिपासुप्रभृतीनां समासो गमिगाम्यादिषु पिपासुप्रभृतीनां पाठात्। ' श्रितादिषु गमिगाम्यादीनाम्' इति द्वितीयासमासलक्षणं दर्शयति।

**त्रिवलीशब्दः सिद्धः संज्ञा चेत्॥ १४॥**

 त्रिवलीत्ययं शब्दः सिद्धो यदि संज्ञा। 'दिक्संख्ये संज्ञायाम्' इति संज्ञायामेव समासविधानात्।

**बिम्बाधर इति वृत्तौ मध्यमपदलोपिन्याम्॥ १५॥**

 'बिम्बाधरः पीयते' इति प्रयोगो दृश्यते। स च न युक्तः। अधरबिम्ब इति भवितव्यम्। 'उपमितं व्याघ्रादिभिः—'इति समासे सति। तत्कथं बिम्बाधर इत्याह—वृत्तौ मध्यमपदलोपिन्यां शाकपार्थिवादित्वा[त्समासे](# "'समासे' क ख पुस्तकयोर्नास्ति")। मध्यमपदलोपिनि समासे सति बिम्बाकारोऽधरो बिम्बाधर इति। तेन [बिम्बौष्ठशब्दोऽपि](# " 'अपि क-ग- पुस्तकयोर्नास्ति. ") व्याख्यातः। अत्रापि पूर्ववद्वृत्तिः। शिष्ट[प्रयोगेषु](# "'प्रयुक्तेषु' ग.") चैष विधिः। तेन नातिप्रसङ्गः।

**आमूललोलादिषु वृत्तिर्विस्पष्टपटुवत्॥ १६॥**



 आमूललोलमामूल[सरलमित्यादिषु](# "'सरसं' क.") वृत्तिर्विस्पष्टपटुवत्। मयूरव्यंसकादित्वात्। लोलमिव लोलम् आमूलं च तल्लोलं चेति।

**न धान्यपष्ठादिषु षष्ठीसमासप्रतिषेधः। पूरणेनान्यतद्धितान्तत्वात्॥ १७॥**

 धान्यषष्ठं 'तान्युञ्छषष्ठाङ्कितसैकतानि' इत्यादिषु न षष्ठीसमासप्रसिषेधः। पूरणेन पूरणप्रत्ययान्तेनान्यतद्धितान्तत्वात्। षष्ठो भागः षष्ठ इति। 'पूरणाद्भागे तीयादन्' 'षष्ठाष्टमाभ्यां ञ च' इत्यन्विधानात्स प्राप्तः।

**पत्रपीतिमादिषु गुणवचनेन॥ १८॥**

 पत्रपीतिमा [पत्रालीपिङ्गलिमा](# " ' पक्ष्मालीपिङ्गलिम्ना' ग. ") इत्यादिषु षष्ठीसमासप्रतिषेधो गुणवचनेन प्राप्तो [बालिश्यात्तु](# "'तु' क-ग-पुस्तकयोर्नास्ति.") न कृतः।

**अवर्ज्यो बहुव्रीहिर्व्यधिकरणो जन्माद्युत्तरपदः॥ १९॥**

 अवर्ज्यो न वर्जनीयो व्यधिकरणो बहुव्रीहिः। जन्माद्युत्तरपदं यस्य स जन्माद्युत्तरपदः। यथा—'शास्त्रार्थजन्मा हि विवेकलाभः', ['कण्ठवृत्तयः](# "'कण्ठे वृत्तयः' ख.") प्राणाः' इति।

**हस्ताग्राग्रहस्तादयो गुणगुणिनोर्भेदाभेदात्॥ २०॥**

 हस्ताग्रमग्रहस्तः पुष्पाग्रमग्रपुष्पमित्यादयः प्रयोगाः कथम्। आहिताग्न्यादिष्वपाठात्। पाठे वा तदनियमः स्यात्। [आह](# " 'अत आह' ख. ")—गुणगुणिनोर्भेदाभेदात्। [तत्र](# "'तत्र' ख पुस्तके नास्ति,") भेदात् हस्ताग्रादयः। अभेदादग्रहस्तादयः।

**[पूर्वनिपाते](# "'पूर्वनिपातापभ्रंशो' कः 'लध्वक्षरपूर्वनिपातेऽपभ्रंशो वर्ज्यः' ग.")ऽपभ्रंशों रक्ष्यः॥ २१॥**

 काष्ठतृणं तृणकाष्ठमिति यदृच्छया पूर्वनिपातं कुर्वन्ति तत्रापभ्रंशो [रक्ष्यो](# " 'वर्ज्यः' ग.") रक्षणीयः। अनित्य[त्वज्ञापनं](# " 'ज्ञापक' ख") तु न सर्वविषयमिति।

**निपातेनाप्यभिहिते कर्मणि न कर्मविभक्तिः। परिगणनस्य। प्रायिकत्वात्॥ २२॥**



 'अनभिहिते' इत्यत्र सूत्रे 'तिङ्ङ्कृतद्धितसमासैः' इति परिगणनं कृतं तस्य प्रायिकत्वान्निपातेनाप्यभिहिते कर्मणि न कर्मविभक्तिर्भवति। यथा— 'विषवृक्षोऽपि संवर्ध्य स्वयं छेत्तुमसांप्रतम्' इति। 'पण्डितं मूर्ख इति मन्यते '।

**शक्यमिति रूपं विलिङ्गवचनस्यापि [कर्माभिधायां](# "'कर्माभिधानं ' क.") सामान्योप क्रमात्॥ २३॥**

 [शकेः](# "' शकेः' इति ख- पुस्तके पूर्वसूत्रे क्षिप्तम्.") 'शकिसहोश्च' इति कर्मणि यति कृते शक्यमिति रूपं भवति। विलिङ्गवचनस्यापि विरुद्धलिङ्गवचनस्यापि कर्माभिधायां कर्मवचने सामान्योपक्रमात् विशेषानपेक्षायामिति। यथा—

**शक्यमोषधिपतेर्नवोदयाः कर्णपूररचनाकृते तव।  
अप्रगल्भयवसूचिकोमलाश्छेत्तुमग्रनखसंपुटैः कराः॥'**

 अत्र भाष्यकृद्वचनं लिङ्गम्। यथा—'शक्यं च श्वमांसादिभिरपि क्षुत्प्रतिहन्तुम्' इति। न चैकान्तिकः सामान्योपक्रमः। [तेन](# "'तदाह' क. ख.")—' शक्या भङ्क्तु [झटिति](# "'झगिति' क") बिसिनीकन्दवच्चन्द्रपादाः' इत्यपि भवति।

**हानिवदाधिक्यमप्यङ्गानां विकारः॥ २४॥**

 'येनाङ्गविकारः' इत्यत्र सूत्रे यथाङ्गानां हानिस्तथाधिक्यमपि [विकारः](# "'विकाराय' क .")। यथा—'अक्ष्णा काणः' इति भवति तथा 'मुखेन त्रिलोचनः' इत्यपि भवति।

**न कृमिकीटानामिति। एकवद्भावप्रसङ्गात्॥ २५॥**

 'आयुषः कृमिकीटानामलंकरणमल्पता' इत्यत्र कृमिकीटानामिति प्रयोगो न युक्तः। 'क्षुद्रजन्तवः' इत्येकवद्भावप्रसङ्गात्। न च मध्यमपदलोपी समासो युक्तः। तस्यासर्वविषयत्वात्।

**[न](# "ख- पुस्तकेऽस्याग्रिमस्य च सूत्रस्य विपर्ययः."), खरोष्ट्रौ। उष्ट्रखरमिति पाठात्॥ २६॥**



 'खरोष्ट्रो [वाहनं](# "'वृषभं चानयेति' ग. ") येषाम्' इत्यत्र खरोष्ट्राविति [प्रयोगो](# "'पाठो' ख.") न युक्तः। गवाश्वप्रभृतिषूष्ष्ट्रखरमिति पाठात्।

**आसेत्यसतेः॥ २७॥**

 'लावण्यमुत्पाद्य इवास यत्नः' इत्यत्रासेत्यसतेर्धातोः 'अस गतिदीत्यादानेषु इत्यस्य प्रयोगः, नास्तेः भूभावविधानात्।

**युध्येदिति युधः क्यचि॥ २८॥**

 'यो भर्तृपिण्डस्य कृते न युध्येत्' इति प्रयोगः स चायुक्तः। [युधेरात्मने](# " 'युध्यते' क ख ")पदित्वात्। [तत्कथं](# "'तत्' ख- पुस्तके नास्ति.") युध्येदित्याह—युधः क्यचि। युधमात्मन [इ](# " 'इच्छति' क-ख. ")च्छे[द्युध्येदिति](# " 'युध्येदिति' क ख पुस्तकयोर्नास्ति. ")।

**विरलायमानादिषु क्यङ् निरूप्यः॥ २९॥**

 'विरलायमाने मलयमारुते' इत्यादिषु क्यङ् निरूप्यः। भृशादिषु [पाठात्](# "'अपाठात् ' क ख")। नापि क्यष्। लोहितादिष्वपाठात्।

**अहेतौ हन्तेर्णिच्। [चुरादिपाठात्](# "'चुरादिषु' क")॥ ३०॥**

 'घातयित्वा दशास्यम्' इत्यत्राहेतौ णिच दृश्यते स [कथमित्याह](# "' इत्याह' ग-पुस्तके नास्ति.")—चुरादिपाठात्। चुरादिषु " चट स्फुटभेदे' 'घट संघाते' हन्त्यर्थाश्च' इति पाठात्।

**अनुचरीति चरेष्टित्वात्॥ ३१॥**

 ' अनुचरी प्रियतमा मदालसा' इत्यत्रानुचरीति न युक्तः। ईकारलक्षणाभावात्। [तत्कथम्](# "तत्कथम्' क-पुस्तके नास्ति. ")। आह—चरेष्टित्वात्। पचादिषु चरडिति [पठ्यते।](# " 'पाठात् ' ख.")

**केसरालमित्यलतेरणि॥ ३२॥**

 'केसरालं शिलीन्ध्रं' इत्यत्र केसरालमिति कथम्। आह—अलतेरणि। 'अलं भूषणपर्याप्तिवारणेषु' [इत्यस्माद्धातोः](# "' इत्यस्मात्पर्याप्त्यर्थं केसरशब्दे' क. ") केसरशब्दे कर्मण्युपपदे 'कर्मण्यण्' इत्यनेनाणि सति केसरालमिति [सिध्यति।](# " 'सिध्यति' ख- पुस्तके नास्ति.")



**पत्रलमिति लातेः के॥ ३३॥**

 'पत्रलं वनमिदं विराजते' इत्यत्र पत्रलमिति कथम्। आह—लातेः 'ला आदाने' इत्येतस्मा[द्धातोरादानार्थात्](# "ग. पुस्तकमेतावत्पर्यन्तमस्ति ") पत्रशब्दे कर्मण्युपपदे 'आतोऽनुपसर्गे कः' इति कप्रत्यये सतीति।

**महीध्रादयो मूलविभुजादिदर्शनात्॥ ३४॥**

 मही[ध्रधरणीध्रा](# " 'धरणीध्रा इत्यादयः' क. ")दयः शब्दा मूलविभुजादिदर्शनात्कप्रत्यये सतीति। महीं धरतीति महीध्र इति। एवमादयोऽन्येऽपि द्रष्टव्याः॥

**ब्रह्मादिषु हन्तेर्नियमादरिहाद्यसिद्धिः॥ ३५॥**

 ब्रह्मादिषूपपदेषु हन्तेः किन्विधौ 'ब्रह्मभ्रूणवृत्रेषु' इत्यत्रारिहा रिपुहा इत्येवमादीनामसिद्धिः। नियमात्। ' ब्रह्मादिष्वेव हन्तेरेव, क्विबेव, भूतकाल एवेति चतुर्विधश्चात्र नियमः' इति नियमान्यतरविषयो निरूप्यः।

**ब्रह्मविदादयः [कृदन्तवृत्त्या](# " 'कृदन्तस्य' क. ")॥ ३६॥**

 ब्रह्मविद्वत्रभिदित्यादयः [प्रयोगा](# "'शब्दप्रयोगाः ' क ") न युक्ताः। ' [ब्रह्मभ्रूण](# "' ब्रह्मादिषु हन्तेरत्र नियमात् ख. ")-' इत्यादिषु ' हन्तेरेव' इति नियमात्। आह— कृदन्तवृत्त्या। वेत्तीति वित्। भिनत्तीति भित्। 'क्विप् च' इति क्विप्। ततः कृदन्तैर्विदादिभिः सह ब्रह्मादीनां षष्ठीसमास इति।

**तैर्महीधरादयो व्याख्याताः॥ ३७॥**

 तैर्विदादिभिर्महीधरादयो व्याख्याताः। धरतीति धरः। मह्या धरो महीधरः। एवं गङ्गाधरादयो व्याख्याताः।

**भिदुरादयः कर्मकर्तरि कर्तरि च॥ ३८॥**

 भिदुरं काष्ठम्। [भिदुरं](# " 'मिदुरं तमः ' क. पुस्तके नास्ति.") तमः। ' तिमिरभिदुरं व्योम्नः शृङ्गं—' इति। छिदुरातपो दिवसः। मत्सरच्छिदुरं प्रेम। भङ्गुरा प्रीतिः। ' मातङ्गं मानभङगुरम्' इत्यादयो हि प्रयोगा दृश्यन्ते। कथमित्याह—[ते](# "'ते' क पुस्तके नास्ति. ") कर्मकर्तरि कर्तरि च [भवन्ति](# "'भवन्ति' क पुस्तके नास्ति.")। 'कर्मकर्तरि चायमिष्यते' इत्यत्र हि चकारः कर्तरि चेत्यस्य समुच्चयार्थः।



**गुणविस्तरादयश्चिन्त्याः॥ ३९॥**

 गुणविस्तरः [व्याक्षेपविस्तरः](# " 'व्याक्षेपः ' ख.") इत्यादयः प्रयोगाश्चिन्त्याः। ' प्रथने वावशब्दे' इति घञ्प्रसङ्गात्।

**अवतरावचायशब्दयोर्दीर्घह्रस्वत्वव्यत्यासो बालानाम्॥ ४०॥**

 अवतरशब्दस्यावचायशब्दस्य च दीर्घत्वह्रस्वत्वयोर्व्यत्यासो बालानां बालिशानां प्रयोगेष्विति। ते [ह्यवतरणमवतार](# "'ह्यवतर अवतारः ' क ") इति प्रयुञ्जते। मारुतावतार इति। स युक्तः। भावे [तरतेरविधानात्](# "'रल्विधानात्' क.")। [अवचयनमवचय](# "'अवचायमवचयः' ख.") इति प्रयुञ्जते। पुष्पावचय इति [अत्र](# "'अत्र' क-पुस्तके नास्ति") 'हस्तादाने चेरस्तेये' इति घञप्राप्त इति

**शोभेतिनिपातनात्॥ ४१॥**

 शोभेत्ययं शब्दः साधुः निपातनात्। 'शुभशुम्भ शोभार्थौ' इति शुभेर्भिदादेराकृतिग[णत्वादङ्](# "'दङः सिद्धत्वादेव' ख.") सिद्ध एव। गुणप्रतिषेधाभावस्तु निपात्यत इति। शोभार्थावित्यत्रैकदेशे किं शोभा, आहोखिच्छोभ इति विशेषावग- तिराचार्य[परम्परोपदे](# " 'पारम्पर्योपदेशात्' क.")शादिति।

**अविधौ गुरोः स्त्रियां बहुलं विवक्षा॥ ४२॥**

 अविधावविधाने 'गुरोश्च हलः ' इति स्त्रियां बहुलं विवक्षा। क्वचिद्विवक्षा, क्वचिदविवक्षा, क्वचिदुभयमिति। विवक्षा यथा—ईहा लज्जेति। अविवक्षा यथा— आतङ्क इति। विवक्षाविवक्षे यथा— बाधा बाधः, ऊहा ऊहः, व्रीडा व्रीडः, इति।

**व्यवसितादिषु [क्तः](# " 'कर्तरि कः' ख.") कर्तरि चकारात्॥ ४३॥**

 व्यवसितः प्रतिपन्न इत्यादिषु भावकर्मविहितोऽपि क्तः कर्तरि। गत्यादिसूत्रे चकारस्यानुक्तसमुच्चयार्थत्वात्। भावकर्मानुकर्षणार्थत्वं चकारस्येति चेत्, [आवृत्तिः](# "'तदावृत्तिः' ख. ") कर्तव्या।

**आहेति भूतेऽन्य[लडन्तभ्रमाद्](# "णलन्त' क.") बुवो लटि॥ ४४॥**

 'ब्रुवः पञ्चानां—' इत्यादिना आहेति लट्युत्पादितः। स भूते



प्रयुक्तः। ' इत्याह भगवान्प्रभुः' इति। अन्यस्य भूतकालाभिधायिनो [लडन्तस्य](# "'णलन्तस्य' क. ") लिटि भ्रमात्। निपु[णाश्चैवं](# "'त्वेवं' ख. ") प्रयुञ्जते—'आह स्म स्मित[मधुमधुरा](# "'मधुमज्जदक्षरां' क.")क्षरां गिरम्' इति। 'अनुकरोति भगवतो नारायणस्य' इत्यत्रापि मन्ये 'स्म 'शब्दः कविना प्रयुक्तो लेखकैस्तु [प्रमादान्न](# " 'प्रमादात् ' क-पुस्तके नास्ति, ") लिखित इति।

**शवलादिभ्यः स्त्रियां टापोऽप्राप्तिः॥ ४५॥**

**'उपस्रोतःस्वस्थस्थितमहिष[शृङ्गाग्र](# "'गोवर्ग' ख.")शबलाः  
स्रवन्तीनां जाताः प्रमुदितविहंगास्तटभुवः।"  
'भ्रमरोत्करकल्माषाः कुसुमानां समृद्धयः।**

इत्यादिषु स्त्रियां टापोऽप्राप्तिः। 'अन्यतो ङीष्' इति ङीष्विधानात्। [तेन](# "तेनेत्यादि भवतीत्यन्तं क पुस्तके नास्ति ") शबली कल्माषीति भवति।

**प्राणिनि नीलेति चिन्त्यम्॥ ४६॥**

 'कुवलयदलनीला कोकिला बालचूते' इत्यादिषु नीलेति चिन्त्यम्। कोकिला नीलीति भवितव्यम्। नीलशब्दात् 'जानपद—' इत्यादि सूत्रेण 'प्राणिनि च ' इति ङीष्विधानात्।

**मनुष्यजातेर्विवक्षाविवक्षे॥ ४७॥**

 'इतो मनुष्यजातेः', 'ऊङुतः' [इत्यत्र](# "'इति इत्यत्र च विवक्षा अविवक्षा च' ख.") मनुष्यजातेर्विवक्षा अविवक्षा च लक्ष्यानुसारतः।

**'मन्दरस्य मदिराक्षि पार्श्वतो निम्ननाभि न भवन्ति निम्नगाः।  
वासु [वासुकिवि](# "'पाशवासुकि' क.")कर्षणोद्भवा भामिनीह पदवी विभाव्यते॥**

 अत्र मनुष्यजातेर्विवक्षायां 'इतो मनुष्यजातेः' इति ङीषि सति 'अम्बार्थनद्योर्हखः' इति [संबुद्धौ](# "'संबुद्धौ' ख- पुस्तके नास्ति.") ह्रखत्वं सिध्यति। नाभिशब्दात्पुनः इतश्च 'प्राण्यङ्गात् ' इतीकारे [कृते](# "'सति' क.") निम्ननाभीकेति स्यात्।

**['हृतोष्ठरा](# " 'वृत्तौष्ठ' ख.")गैर्नयनोद बिन्दुभिर्निमद्मनाभेर्निपतद्भिरङ्कितम्।  
च्युतं रुषा भिन्नगतेरसंशयं शुकोदरश्याममिदं स्तनांशुकम्॥'**



 अत्र [निमग्ननाभेरिति](# "'निम्ननाभेः' ख.") मनुष्यजातेरविवक्षेति ङीष् न कृतः। 'सुतनु जहिहि [कोपं](# "'मानं' क.")—'इत्यत्र [मनुष्यजातेर्विवक्षेति](# "'सुतनुशब्दान्मनुष्यजातेः' ख.") सुतनुशब्दात् ['ऊङुतः'](# "'ऊड- कृत ऊङि सति' ख. ") इत्यक्ङि सति ह्रस्वत्वे [सुतन्विति](# "' पूर्ववत् ह्रस्वत्वे सुतनुशब्दः सिध्यति' ख. ") सिध्यति। 'बरतनुरथवासौ नैव दृष्टा [त्वया](# "'प्रिया मे' ख. ") मे'। अत्र मनुष्यजातेरविवक्षेत्यूङ् न कृतः।

**ऊकारान्तादप्यूङ्प्रवृत्तेः॥ ४८॥**

 उत ऊङ् विहितः। ऊकारान्तादपि क्वचिद्भवति। आचार्यप्रवृत्तेः। कासौ प्रवृत्तिः। 'अप्राणिजातेश्वारज्ज्वादीनाम्' इति अलाबूः कर्कन्धूरित्युदाहरणम्। तेन ' [सुभ्रु](# "'किं सुभ्रु' क.") किं संभ्रमेण'। [अत्र](# "'इत्यत्र सुभ्रुशब्दादू सिद्धो भवति' ख.") सुभ्रुशब्द ऊङि सिद्धो भवति। ऊङि त्वसति [सुभ्रूरिति](# "'हे सुभ्रू' ख.") स्यात्।

**कार्तिकीय इति ठञ् दुर्धरः॥ ४९॥**

 'कार्तिकीयो नभस्वान्' इत्यत्र 'कालाट्ठञ्' इति ठञ् दुर्धरः। ठञ्[भवनं](# "'भवन्' क.") दुःखेन ध्रियत इति।

**शार्वरमिति च॥ ५०॥**

 'शार्वरं तमः' इत्यत्र च ' कालाट्ठञ् इति ठञ' दुर्धरः।

**शाश्वतमिति [प्रयुक्तेः](# " 'प्रयुक्तः ' क. ")॥ ५१॥**

 'शाश्वतं ज्योतिः' इत्यत्र शाश्वतमिति न सिध्यति। 'कालाट्ठञ्' इति ठञ्प्रसङ्गात्। 'येषां च विरोधः शाश्वतिकः' इति सूत्रकारस्यापि प्रयोगः। आह— प्रयुक्तेः। 'शाश्वते प्रतिषेधः' इति प्रयोगात् शाश्वतमिति भवति।

**राजवंश्यादयः साध्वर्थे [ये](# "'ये सति' ख.") भवन्ति॥ ५२॥**

 राजवंश्याः सूर्यवंश्या [इत्यादयः](# "' इत्यादयः साधावर्थे यो यस्तत्र साधुरिति तस्मिन्सति भवन्तीति' क. ") शब्दाः 'तत्र साधुः' इत्यनेन साध्वर्थे ये \[ यति\] प्रत्यये सति साधवो भवन्ति। भवार्थे पुनर्दिगादिपाठेऽपि [वंशशब्दस्य](# " 'वंशशब्दस्य' ख- पुस्तके नास्ति.") वंशशब्दान्तान्न यत्प्रत्ययः। तदन्तविधेः प्रतिषेधात्।



**दारवशब्दो दुष्प्रयुक्तः॥ ५३॥**

 'दारवं पात्रम्' [इति](# "' इत्यादिषु' ख.") दारवशब्दो दुष्प्रयुक्तः। 'नित्यं वृद्धशरादिभ्यः' इति मयटा भवितव्यम्। ननु विकारावयवयोरर्थयोर्मयड् विधीयते। अत्र तु दारुण इदमिति विवक्षायां दारवमिति भविष्यति। नैवमपि स्यात्। 'वृद्धाच्छः' इति च्छविधानात्।

**मुग्धिमादिष्विमनिज् मृग्यः॥ ५४॥**

 मुग्धिमाप्रौढिमेत्यादिषु इमनिज् मृग्यः अन्वेषणीय इति।

**औपम्यादयश्चातुर्वर्ण्यवत्॥ ५५॥**

 औपम्यं सांनिध्यमित्यादय[श्चातुर्वर्ण्यवत्](# "'चातुर्वर्ण्यवत्स्वार्थिकः यञ् स्यात् ' क.") 'गुणवचन—'इत्यत्र 'चातुवर्ण्यादीनां \[ स्वार्थे \] उपसंख्यानम्' इति वार्तिकात्स्वार्थिकष्यञन्ताः।

**ष्यञः षित्करणादीकारो बहुलम्॥ ५६॥**

 ['गुणवचनब्रह्मणादिभ्यः](# " 'गुणवचने' ख.")' इति यः ष्यञ् तस्य षित्करणादीकारो भवति। [स](# " 'स' क पुस्तके नास्ति.") बहुलम्। ब्राह्मण्यमित्यादिषु न भवति।

**[सामग्र्यमित्यादिषु](# "क-पुस्तके सामय्यमित्यादिसूत्रं पूर्वसूत्रवृत्तावन्तर्भावितम्") [विकल्पेन](# " 'विकल्पितः ' क ")॥ ५७॥**

सामग्र्यं सामग्री। वैदग्ध्यं वैदग्धीति।

**[धन्वीति](# "'इति' ख पुस्तके नास्ति.") व्रीह्यादिषु पाठात्॥ ५८॥**

 व्रीह्यादिषु [धन्वशब्दस्य](# "'धन्वन्' ख.") पाठात् धन्वीति इनौ सति सिद्धो भवति।

**चतुरस्रशोभीति णिनौ॥ ५९॥**

 'बभूव तस्याश्चतुरस्रशोभि वपुर्विभक्तं यवयौवनेन' इत्यत्र 'चतुरस्रशोभीति न [युक्तम्](# "'युक्तः। व्रीह्यादौ शोभाशब्दपाठेऽपि क.")। व्रीह्मादिषु शोभाशब्दस्य पाठेऽपि इनिरत्र न सिध्यति। ग्रहणवता [प्रातिपदिकेन](# " 'प्रातिपदिकेनेति' क") तदन्तविधिप्रतिषेधात्। भवतु वा तदन्तविधिः। कर्मधारयान्मत्वर्थीयानुपपत्तिः। लघुत्वात्प्रक्रमस्येति बहुव्रीहिणैव [भवितव्यम्](# "'भवितव्यमिति मत्वर्थीयस्याप्राप्तिः। तत्कथं चतुरस्र' क.")। तत्कथमिति मत्वर्थीयस्याप्राप्तौ चतुरस्रशोभीति-



प्रयोगः। आह—णिनौ। चतुरस्रं शोभत इति ताच्छीलिके णिनावयं प्रयोगः। अथ 'अनुमेयशोभि' इति कथम्। नात्र [पूर्ववद्वृत्तिः](# " 'पूर्ववत्कृदवृत्तिः ' ख.") शक्या कर्तुमिति शुभेः साधुकारिण्यावश्यके वा णिनिं कृत्वा [तदन्तादभावप्रत्यये](# " ' तदन्ताच्च भावप्रत्ययः' ख.") पश्चाद्बहुव्रीहिः कर्तव्यः। अनुमेयं शोभित्वं यस्येति। भावप्रत्ययस्तु गतार्थत्वान्न [प्रयुक्तः](# "'युक्तः' क.")। यथा ' [निराकुलं](# "'निराकुलः ' ख. ") तिष्ठति, ' 'सधीरमुवाच' इति।

**कञ्चुकीया इति क्यचि॥ ६०॥**

 'जीवन्ति राजमहिषीमनु कञ्चुकीयाः' इति कथम्। मत्वर्थीयस्य च्छप्रत्ययस्याभावात्। [आह](# "'अत आह' ख. ")—क्यचि। क्यचि प्रत्यये सति कञ्चुकीया इति भवति। कञ्चुकमात्मन इच्छन्ति कक्षुकीयाः।

**बौद्धप्रतियोग्यपेक्षायामप्यातिशायनिकाः॥ ६१॥**

 बौद्धस्य प्रतियोगिनोऽपेक्षायामण्यातिशायनिका स्तरबादयो भवन्ति। '[घनतरं](# " ' बहुतरं' क.") तमः' '[बहुलतरं](# "'वाशिल' ख. ") प्रेम' इति।

**कौशिलादय इलचि वणलोपात्॥ ६२॥**

 [कौशिलवासिल](# "'वाशिल' ख. ") इत्यादयः [कथम्](# " 'कथं कौशिकवशिष्टादिभ्यो' ख.")। आह—कौशिकवासिष्ठादिभ्यः शब्देभ्यो नीतावनुकम्पायां [वा](# " 'वा' ख पुस्तके नास्ति") 'घनिलचौ च' इति इलचि कृते 'ठाजादावूर्ध्वं द्वितीयादचः' इति वर्णलोपा[त्सिध्यन्ति](# "' सिध्यतीति' क. ")।

**मौक्तिकमिति विन[यादिपाठात्](# "'योगात् ' ख.")॥ ६३॥**

 [मुक्तैव](# " 'मुक्त्वैव' क-पुस्तके नास्ति.") मौक्तिकमिति चिनयादिपाठाद्रष्टव्यम्। [स्वार्थिकाश्च](# "ख- पुस्तके 'स्वार्थिकाश्च- वर्तन्ते' इति सूत्रत्वेन गणितम्") प्रकृतितो लिङ्गवचनान्यतिवर्तन्त इति नपुंसकत्वम्।

**[प्रातिभादयः](# " 'प्रतिभादयः क.") प्रज्ञादिषु॥ ६४॥**

 [प्रातिभादयः](# "'प्रतिभादयः' क.") शब्दाः प्रज्ञादिषु द्रष्टव्याः। प्रतिभा विकृतिद्विता-



दिभ्यः शब्देभ्यः [प्रज्ञादिपाठादेणि](# " 'अपि' ख.") स्वार्थिके कृते प्रातिभं वैकृतं द्वैतमित्यादयः प्रयोगाः सिध्यन्तीति।

**न सरजसमित्यनव्ययीभावे॥ ६५॥**

 'मधु सरजसं मध्येपद्मं पिबन्ति शिलीमुखाः' इत्यादिषु सरजसमिति न युक्तः [प्रयोगः](# "'पाठः' क.") अनव्ययीभावे। अव्ययीभाव एव सरजसशब्दस्येष्टत्वात्।

**न धृतधनुषीत्यसंज्ञायाम्॥ ६६॥**

 'घृतधनुषि शौर्यशालिनि' इत्यत्र धृतधनुषीत्यसंज्ञायं न युक्तः [प्रयोगः](# "कल्पो' क- पुस्तके नास्ति.")। 'धनुषश्च' इत्यनङ्विधानात्। संज्ञायां [ह्यनङ्](# " 'ह्यनाद्विकल्पो' क") विकल्पितः 'वा संज्ञायाम्' इति।

**[दुर्गन्धिपद](# " 'दुर्गन्धीति दुर्लभः ' ख. ") इद्दुर्लभः॥ ६७॥**

 'दुर्गन्धिः कायः' [इत्यादिषु](# "'इत्यादिषु समासान्तो' ख.") दुर्गन्धिपदे इत्समासान्तो दुर्लभः। उत्पूत्यादिषु दुःशब्दस्यापाठात्।

**सुदत्यादयः प्रतिविधेयाः॥ ६८॥**

 'सा दक्षरोषात्सुदति ससर्ज 'इति, 'शिखरदति पतति रशना' इत्यादिषु सुदत्यादयः [शब्दाः](# "'शब्दाः 'क-पुस्तके नास्ति.") प्रतिविधेयाः। [दत्रादेशल](# "'आदेश' ख.")क्षणाभावात्। [तत्र](# "'तच्च' क,") प्रतिविधानम्—“अग्रान्त—'[आदिसूत्रे](# " 'सूत्रेण' ख.") चकारस्यानुक्तसमुच्चयार्थत्वात्सुदत्यादिषु दत्रादेशः " इत्येके। अन्ये तु वर्णयन्ति—सुदत्यादयः स्त्र्यभिधायिनो योगरूढिशब्दाः। तेषु 'स्त्रियां संज्ञायाम्' इति दत्रादेशो विकल्पेन सिद्ध एवेति।

**क्षतदृढोरस इति न कप्। तदन्तविधिप्रतिषेधात्॥ ६९॥**

 'प्लवंगनखकोटिभिः क्षतदृढोरसो [राक्षसाः](# "'राक्षसः इत्यत्र दृढोरस इति 'उरःप्रभृतिभ्यः' क.")' इत्यत्र दृढोरःशब्दात् 'उरःप्रभृतिभ्यः [कप्](# " 'कप् न कृतः ' ख.")' इति कप् न कृतः। ग्रहणवता [प्रतिपदिकेन](# " 'प्रातिपदिकेनेति तदन्तविधिः' क.") तदन्तविधेः प्रतिषेधात्। वाक्यं त्वेवं कर्तव्यम् — क्षतं दृढोरो येषामिति।



**अवैहीति वृद्धिरवद्या॥ ७०॥**

 [अवैहीत्यत्र](# "'अवेहि इति वृद्धिरवद्या गुण एवात्र' ख.") वृद्धिरवद्या। गुण एव युक्त इति।

**अपाङ्गनेत्रेति लुगलभ्यः॥ ७१॥**

 अपाङ्के नेत्रे यस्याः सेयमपाङ्गनेत्रेत्यत्र लुगलभ्यः। 'अमूर्धमस्तकात्वाङ्गादकामे' इति सप्तम्या अलुग्विधानात्।

**नेष्टाः श्लिष्टप्रियादयः। पुंवद्भावप्रतिषेधात्॥ ७२॥**

 श्लिष्टप्रियः वृद्धकान्तः इत्यादयो नेष्टाः। 'स्त्रियाः पुंवत् -' इति पुंवद्भावस्य प्रियादिषु निषेधात्।

**[दृढभक्तिरसौ](# "'दृढभक्तिरिति' ख.") सर्वत्रेति॥ ७३॥**

 '[दृढभक्तिरसौ](# " 'दृढभक्तिरसौ ज्येष्ठे' क-पुस्तके नास्ति") ज्येष्ठे।' अत्र पूर्वपदस्य ['स्त्रियाम्'](# "'अस्त्रियां विवक्षितत्वात्' क.") इत्यविवक्षितत्वात्।

**[जलजम्बु](# " 'जल' पुस्तके नास्ति.")लतादयो ह्रखविधेः॥ ७४॥**

 'जलजम्बुलताविलाः स्रवन्त्यः' ' अग्रे कर्कन्धुग्रहणम्' इत्यादिषु कथं जलजम्बुलतादयः [प्रयोगाः](# " 'प्रयोगाः ' क-पुस्तके नास्ति. ")। आह—ह्रखविधेः। 'इको ह्रस्वोऽड्योगालवस्य' इति ह्रस्वविधानात्।

**तिलकादयोऽजिरादिषु॥ ७५॥**

 तिलकादयः शब्दा अजिरादिषु द्रष्टव्याः। अन्यथा तिलकवती कनकबतीत्यादिषु मतुपि 'मतौ [बह्वचो](# " 'बह्वचो' ख.")ऽनजिरादीनाम्' इति दीर्घत्वं स्यात्। केचित्तु वर्णयन्ति—' नद्यां मतुप्' इति यो मतुप् तत्रायं विधिः। तेषां मते[नामरवती](# " 'नामरावतीत्यस्यापि सिद्धिः क. ")त्यादीनामसिद्धिः।

**निशम्यनिशमय्यशब्दौ प्रकृतिभेदात्॥ ७६॥**

 निशम्यनिशमय्येत्येतौ शब्दौ श्रुत्वेत्येतस्मिन्नर्थे। [शमेः](# " 'अत्र शमेपि' क.") 'ल्यपि लघुपूर्वात्' इत्ययादेशे सति निशमय्येति भवितव्यम्, न निशम्येति। आह—प्रकृतिभेदात्। '[शमेर्दैवादिकस्य](# " 'शमादेः शमो' क.") निशम्येति रूपम्। 'शमो दर्शने' इति चुरादौ णिचि मित्संज्ञकस्य निशमय्येति रूपम्।



**संयम्यनियम्यशब्दावणिजन्तत्वात्॥७७॥**

 कथं [संयम्यनियम्येति](# " 'नियम्यशब्दौ ' क. ")। 'ल्यपि लघुपूर्वात्' इति णेरयादेशेन भवितव्यम्। आह—अणिजन्तत्वात्। धातोर्णिच् [न](# " 'तु न' क.")कृतः। गतार्थत्वात्। यथा—'वाचं नियच्छति' इति। णिजर्थानवगतौ तु [णिच्](# " 'निच्' ख.") प्रयुज्यत एव। यथा—'संयम यितुमारब्धः' इति।

**प्रपीयेति पीङः॥७८॥**

 [प्रपीयेत्ययं](# " 'अयं' ख- पुस्तके नास्ति.") शब्दः 'पीङ्पाने' इत्येतस्य। [पिबतेर्हि](# "'हि' ख- पुस्तके नास्ति,")'न ल्यपि ' 'पीङ् [इतीत्व](# "' इति ह्रस्व प्रति' ख")प्रतिषेधात्पपायेति [भवति](# " 'भवितव्यम्' ख.")।

**दूरयतीति बहुलग्रहणात्॥७९॥**

 'दूरयत्यवनते विवस्वति' इत्यत्र दूरयतीति कथम्। णाविष्ठवद्भावे 'स्थूलदूर इत्यादिना गुणलोपयोः कृतयोर्दवयतीति भवितव्यम्। आह—बहुलग्रहणात्। 'प्रातिपदिकाद्धात्वर्थे बहुलमिष्ठवच्च' [इत्यत्र](# "'अत्र' ख - पुस्तके नास्ति") बहुलग्रहणात् 'स्थूलदूर' आदिसूत्रेण यद्विहितं तन्न भविष्यतीति।

**गच्छती[प्रभृतिष्व](# " 'प्रभृतिभ्यो' ख.")निषेध्यो नुम्॥८०॥**

 '[हरति](# "'हरति वचनराजि' क.") हि वनराजिर्गच्छती श्यामभावम्' इत्यादिषु [गच्छतीप्रभृतिषु](# "'प्रभृतिशब्देषु' क.") शब्देषु 'श्यप्श्यनोर्नित्यम्' इति नुमनिषेध्यो निषेदुमशक्यः।

**मित्रेण गोप्त्रेति पुंवद्भावात्॥८१॥**

 'मित्रेण गोप्त्रा' इति कथम्। गोप्तृणा भवितव्यम्। 'इकोऽचि विभक्तौ' इति नुम्विधानात्। आह—पुंवद्भावात्। 'तृतीयादिषु भाषितपुंस्कं पुंवद्भालवस्य' इति पुंवद्भावेन गोप्त्रेति भवति।

**[वेत्स्यसीति](# "'वेत्स्यतीति' क.") पदभङ्गात्॥८२॥**

 'पतितं वेत्स्यसि क्षितौ' इत्यत्र वेत्स्यसीति न सिध्यति। इट्प्रसङ्गात्। [आह](# " 'अत आह' ख.")—पदभङ्गात् सिध्यति। वेत्स्यसीति पदं भज्यते वेत्सि—



[असि](# "'असि' ख- पुस्तके नास्ति")। असीत्ययं [निपात](# "'नित्यनिपातः। त्वमित्येतस्मिन्नर्थे' क.")स्त्वमित्यस्मिन्नर्थे। क्वचिद्वाक्यालंकारे प्रयुज्यते। यथा—['पार्थिव](# " 'पा र्थिवः' ख. ") त्वमसि सत्यमभ्यधाः' इति।

**कामयानशब्दः सिद्धोऽनादिश्चेत्॥८३॥**

 कामयानशब्दः [सिद्धः](# "'सिद्धः ' ख पुस्तके नास्ति") 'आगमानुशासनमनित्यम्' इति [मुक्यकृते](# "'युक्यकृते' ख") यद्यनादिः [स्यात्](# "' स्यादिति' क.")।

**सौहृददौर्हृदशब्दावणि हृद्भावात्॥८४॥**

 सुहृदयदुर्हृदयशब्दाभ्यां युवादिपाठादणि कृते हृदयस्य हृद्भावः। आदिवृद्धौ सौहृददौर्हृदशब्दौ [भवतः](# " 'भवत इति' क.")। सुहृदुर्हृच्छब्दाभ्यां युवादिपाठादेचाणि कृते 'हृद्भगसिन्धवन्ते—' इति हृदन्तस्य [तद्धितेऽणि](# "'ऽणीत्युभयपद' क.") कृते सत्युभयपदवृद्धौ सत्यां सौहार्दं दौहार्दमिति भवति।

**विरम इति निपातनात्॥८५॥**

 रमेरनुदात्तोपदेशत्वात् 'नोदात्तोपदेशस्य' इत्यादिना वृद्धिप्रतिषेधस्याभावात्कथं विरम इति। आह—निपातनात्। निपातनं तु 'यम उपरमे' [इत्यत्रोपरम](# " ' इत्यत्र चोपसर्ग इति' क.") इति। अतत्रं चोपसर्ग इति।

**उपर्यादिषु [सामीप्ये](# " 'सामीप्येषु' ख.") द्विरुक्तेषु द्वितीया॥८६॥**

 उपर्यादिषु शब्देषु सामीप्ये द्विरुक्तेषु 'उपर्यध्यधसः सामीप्ये' इत्यनेन 'उपर्यादिषु [त्रिषु](# "'त्रिषु' क-पुस्तके नास्ति")। द्वितीयाम्रेडितान्तेषु' इति द्वितीया। वीप्सायां तु द्विरुक्तेषु षष्ठयेव भवति। 'उपर्युपरि बुद्धीनां चरन्तीश्वरबुद्धयः'।

**मन्दमन्दमि[त्यप्रकारार्थत्वे](# " ' इत्यत्र प्रकारार्थत्वे' ख. ")॥८७॥**

 'मन्दं मन्दं [नुदति](# "'तुदति' ख.") पवनः' इत्यत्र मन्दमन्दमित्यप्रकारार्थे भवति। प्रकारार्थत्वे तु 'प्रकारे गुणवचनस्य' इति द्विर्वचने कृते कर्मधारयद्भावे मन्दमन्दमिति प्रयोगः। मन्दमन्दमित्यत्र [तु](# "'तु' ख पुस्तके नास्ति.") 'नित्यवीप्सयोः' इति



द्विर्वचनम्। अनेकभागात्मकस्य [नुदेर्यदा](# "तुदेः ख") सर्वे भागा मन्दत्वेन व्याप्तुमिष्टा भवन्ति तदा वीप्सेति।

**न [निद्रद्रुगिति](# "'धुगित' क")। भष्भावप्राप्तेः॥८८॥**

 '[निद्राद्रुक्का](# "'ध्रुक्' क.")द्रवेयच्छबिरुपरिलसद्धर्धरो वारिवाहः' इत्यत्र [निद्रादुगिति](#) न युक्तः। 'एकाचो बशो भष्—'इति भष्भावप्राप्तेः। अनुप्रासप्रियै[स्त्वपभ्रंशः](# "त्वयमपभ्रंशः' क.") कृतः।

**निष्यन्द इति षत्वं चिन्त्यम्॥८९॥**

 नह्यत्र षत्वलक्षणमस्ति। कस्कादिपाठोऽप्यस्य [न](# " 'न' क· पुस्तके नास्ति ") निश्चितः।

**नाङ्गुलिसङ्ग इति मूर्धन्यविधेः॥९०॥**

'म्लायन्त्यङ्गलिसङ्गेऽपि कोमलाः कुसुमस्रजः' इत्यत्राङ्गुलिसङ्ग इति न युक्तः। 'समासेऽङ्गुलेः सङ्गः' इति मूर्धन्यविधानात्।

**तेनावन्तिसेनादयः प्रत्युक्ताः॥९१॥**

 तेनाङ्गुलिसङ्ग [इत्यनेनावन्तिसेन](# " 'अवन्तिसेना इत्येवमादयः ' ख.") इन्दुसेन एवमादयः शब्दाः प्रत्युक्ताः [प्रत्याख्याताः](# "'प्रत्याख्याताः ' क-पुस्तके नास्ति")। [सुषामादिषु](# "सुषमादिष्विति संज्ञायां मूर्धन्य' ख.") 'एति संज्ञायामगात्' इति मूर्धन्यविधानात्।

**[नेन्द्रवाहने](# " 'इन्द्रवाहनशब्दे' क.") णत्वम्। आहितत्वस्याविवक्षितत्वात्॥९२॥**

 'कुथेन नागेन्द्रमिवेन्द्रवाहनम्' इत्यत्रेन्द्रवाहनशब्दे 'वाहनमाहितात्' इति णत्वं न भवति। आहितत्वस्याविवक्षितत्वात्। स्वस्वामिभावमात्रं [ह्यत्र](# "'ह्यत्र' ख पुस्तके नास्ति") विवक्षितम्। तेन सिद्धमिन्द्रवाहनमिति॥

**सदसन्तो मया शब्दा [विधिनाल्पेन](# "' विविच्याल्पे न ख.") दर्शिताः।  
अनयैव दिशा कार्यं [शेषाणा](# "'दोषाणां ' क.")मप्यवेक्षणम्॥**

इति काव्यालंकारसूत्रवृत्तौ प्रायोगिके पञ्चमेऽधिकरणे द्वितीयोऽध्यायः

शब्दशुद्धिः।

**समाप्तं चेदं प्रायोगिकं पञ्चममधिकरणम्।**

![](../books_images/U-IMG-1730087894h8.png)

**ग्रन्थश्च समाप्तः।**



![](include/loader.gif) **Please Wait....**

**End Of Book**

\]
