+++
"Text title" = "nava graha karaavalamba stotram"
"File name" = "navagrahakaraa.itx"
itxtitle = "navagraha karAvalambastotram"
engtitle = "nava graha karAvalamba stotram"
Category = "navagraha, stotra"
Location = "doc_z_misc_navagraha"
Sublocation = "navagraha"
Texttype = "stotra"
Author = "Traditional"
Language = "Sanskrit"
Subject = "philosophy/hinduism/religion"
"Transliterated by" = "P.V.R Narasimha Rao"
"Proofread by" = "P.V.R Narasimha Rao"
"Latest update" = "August 23, 2000"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "नवग्रह करावलम्बस्तोत्रम्"

+++
  
 नवग्रह करावलम्बस्तोत्रम्   
  
ज्योतीश देव भुवनत्रय मूलशक्ते  
गोनाथ भासुर सुरादिभिरीद्यमान ।  
नॄणांश्च वीर्य वर दायक आदिदेव  
आदित्य वेद्य मम देहि करावलम्बम् ॥ १॥  
  
नक्षत्रनाथ सुमनोहर शीतलांशो  
श्री भार्गवी प्रिय सहोदर श्वेतमूर्ते ।  
क्षीराब्धिजात रजनीकर चारुशील  
श्रीमच्छशांक मम देहि करावलम्बम् ॥ २॥  
  
रुद्रात्मजात बुधपूजित रौद्रमूर्ते  
ब्रह्मण्य मंगल धरात्मज बुद्धिशालिन् ।  
रोगार्तिहार ऋणमोचक बुद्धिदायिन्  
श्री भूमिजात मम देहि करावलम्बम् ॥ ३॥  
  
सोमात्मजात सुरसेवित सौम्यमूर्ते  
नारायणप्रिय मनोहर दिव्यकीर्ते ।  
धीपाटवप्रद सुपंडित चारुभाषिन्  
श्री सौम्यदेव मम देहि करावलम्बम् ॥ ४॥  
  
वेदान्तज्ञान श्रुतिवाच्य विभासितात्मन्  
ब्रह्मादि वन्दित गुरो सुर सेवितांघ्रे ।  
योगीश ब्रह्म गुण भूषित विश्व योने  
वागीश देव मम देहि करावलम्बम् ॥ ५॥  
  
उल्हास दायक कवे भृगुवंशजात  
लक्ष्मी सहोदर कलात्मक भाग्यदायिन् ।  
कामादिरागकर दैत्यगुरो सुशील  
श्री शुक्रदेव मम देहि करावलम्बम् ॥ ६॥  
  
शुद्धात्म ज्ञान परिशोभित कालरूप  
छायासुनन्दन यमाग्रज क्रूरचेष्ट ।  
कष्टाद्यनिष्ठकर धीवर मन्दगामिन्  
मार्तंडजात मम देहि करावलम्बम् ॥ ७॥  
  
मार्तंड पूर्ण शशि मर्दक रौद्रवेश  
सर्पाधिनाथ सुरभीकर दैत्यजन्म ।  
गोमेधिकाभरण भासित भक्तिदायिन्  
श्री राहुदेव मम देहि करावलम्बम् ॥ ८॥  
  
आदित्य सोम परिपीडक चित्रवर्ण  
हे सिंहिकातनय वीर भुजंग नाथ ।  
मन्दस्य मुख्य सख धीवर मुक्तिदायिन्  
श्री केतु देव मम देहि करावलम्बम् ॥ ९॥  
  
मार्तंड चन्द्र कुज सौम्य बृहस्पतीनाम्  
शुक्रस्य भास्कर सुतस्य च राहु मूर्तेः ।  
केतोश्च यः पठति भूरि करावलम्ब  
स्तोत्रम् स यातु सकलांश्च मनोरथारान् ॥ १०॥  
  
     ॥ ॐ शान्तिः शान्तिः शान्तिः ॥  
  
            ॥ ॐ तत् सत् ॥  
  
  
Composed by P.V.R Narasimha Rao of http://www.sjvc.net/  
  
