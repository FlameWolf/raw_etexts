+++
"Text title" = "shanirakShAstavaH"
"File name" = "shanirakShAstava.itx"
itxtitle = "shanirakShAstavaH"
engtitle = "shanirakShAstavaH"
Category = "navagraha, shani, stotra, raksha"
Location = "doc_z_misc_navagraha"
Sublocation = "navagraha"
SubDeity = "shani"
Texttype = "stotra"
Language = "Sanskrit"
Subject = "philosophy/hinduism/religion"
"Transliterated by" = "anonymous456an at gmail.com"
"Proofread by" = "anonymous456an at gmail.com"
"Latest update" = "June 16, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "शनिरक्षास्तवः"

+++
  
 श्रीशनिरक्षास्तवः   
  
॥ पूर्वपीठिका ॥  
  
श्रीनारद उवाच ।  
ध्यात्वा गणपतिं राजा धर्मराजो युधिष्ठिरः ।  
धीरः शनैश्चरस्येमं चकार स्तवमुत्तमम् ॥   
  
॥ मूलपाठः ॥  
  
॥ विनियोगः ॥  
  
ॐ अस्य श्रीशनिस्तवराजस्य सिन्धुद्वीप ऋषिः । गायत्री छन्दः ।  
श्रीशनैश्चर देवता । श्रीशनैश्चरप्रीत्यर्थे पाठे विनियोगः ॥   
  
॥ ऋष्यादिन्यासः ॥  
  
शिरसि सिन्धुद्वीपर्षये नमः । मुखे गायत्रीछन्दसे नमः ।  
हृदि श्रीशनैश्चरदेवतायै नमः ।  
सर्वाङ्गे श्रीशनैश्चरप्रीत्यर्थे विनियोगाय नमः ॥   
  
॥ स्तवः ॥  
  
शिरो मे भास्करिः पातु भालं छायासुतोऽवतु ।  
कोटराक्षो दृशौ पातु शिखिकण्ठनिभः श्रुती ॥   
घ्राणं मे भीषणः पातु मुखं बलिमुखोऽवतु ।  
स्कन्धौ संवर्तकः पातु भुजो मे भयदोऽवतु ॥   
सौरिर्मे हृदयं पातु नाभिं शनैश्चरोऽवतु ।  
ग्रहराजः कटिं पातु सर्वतो रविनन्दनः ॥   
पादौ मन्दगतिः पातु कृष्णः पात्वखिलं वपुः ॥   
  
॥ फलश्रुतिः ॥  
  
रक्षामेतां पठेन्नित्यं सौरेर्नामाबलैर्युतम् ।  
सुखी पुत्री चिरायुश्च स भवेन्नात्र संशयः ॥   
  
॥  इति श्रीशनिरक्षास्तवः ॥  
  
  
Encoded and proofread by anonymous456an at gmail.com  
  
