+++
"Text title" = "shukramangalastotram"
"File name" = "shukramangalastotram.itx"
itxtitle = "shukramaNgalastotram"
engtitle = "shukramangalastotram"
Category = "navagraha, mangala"
Location = "doc_z_misc_navagraha"
Sublocation = "navagraha"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
Indexextra = "(stotramAlA)"
Acknowledge-Permission = "Shri Tripursundari Ved Gurukulam, Sahibabad (Ghaziabad), UP"
"Latest update" = "March 24, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "शुक्रमण्गलस्तोत्रम्"

+++
  
 शुक्रमङ्गलस्तोत्रम्   
  
शुक्रो भार्गवगोत्रजः सितनिभः प्राचीमुखः पूर्वदिक् ।  
पञ्चाङ्गो वृषभस्तुलाधिपमहाराष्ट्राधिपोदुम्बरः ॥ १॥  
  
इन्द्राणी मघवानुभौ बुधशनी मित्रार्कचन्द्रौ रिपू ।  
षष्ठो द्विर्दशवर्जितो भृगुसुतः कुर्यात्सदा मङ्गलम् ॥ २॥  
  
प्रार्थना  
आवाहनं न जानामि न जानामि विसर्जनम् ।  
पूजां नैव हि जानामि क्षमस्व परमेश्वर ॥ १॥  
  
मन्त्रहीनं क्रियाहीनं भक्तिहीनं सुरेश्वर ।  
यत्पूजितं मया देव परिपूर्णं तदस्तु मे ॥ २॥  
  
भार्गवो भर्गजननः शुचिः श्रुतिविशारदः ।  
हत्वा ग्रहकृतान्दोषानारोग्यं देहि मे सदा ॥ ३॥  
  
ॐ अनया पूजया शुक्रदेवः प्रीयताम् ।  
ॐ शुक्राय नमः ॐ काव्याय नमः ॐ भार्गवाय नमः ।  
 ॥ ॐ शान्तिः ॐ शान्तिः ॐ शान्तिः ॐ ॥  
  
इति श्रीशुक्रमङ्गलस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
