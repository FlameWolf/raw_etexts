+++
"Text title" = "medhAM dehi sarasvatimAtaH"
"File name" = "medhAMdehisarasvatimAtaH.itx"
itxtitle = "medhAM dehi sarasvatimAtaH"
engtitle = "medhAMdehisarasvatimAtaH"
Category = "misc, sanskritgeet"
Location = "doc_z_misc_general"
Sublocation = "misc"
Author = "gu. gaNapayyahoLLaH"
Language = "Sanskrit"
Subject = "philosophy/hinduism/religion"
"Transliterated by" = "Shubha shubhazero at gmail.com"
"Proofread by" = "Shubha shubhazero at gmail.com"
Indexextra = "(Wiki)"
Acknowledge-Permission = "Samskrita Bharati http://www.samskritabharati.org/"
"Latest update" = "September 22, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "मेधां देहि सरस्वतिमातः"

+++
  
 मेधां देहि सरस्वति मातः   
मेधां देहि सरस्वति मातः  
वन्दामहे चरणम् ।  
मुग्धभावकन्दलिता बाला  
यामोऽनिशं शरणम् ॥  
  
वेदशास्र-सकलागम-पूजिते  
विमलं कुरु नो हृदयम् ।  
काव्य-नृत्य-सङ्गीत-कलाविदे  
तव पदनिरता वयम् ॥  
  
वीणा-पुस्तक-माला-धारिणि  
रसनायां वस सततम् ।  
भेदभाव-कल्मष-रहितं तनु  
दर्पणसदृशं चित्तम् ॥  
  
                - गु. गणपय्यहोळ्ळः  
  
Encoded and proofread by Shubha shubhazero at gmail.com   
  
