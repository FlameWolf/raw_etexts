+++
"Text title" = "Manasa Satatam Smaraniyam"
"File name" = "manasAsatataMsmaraNIyam.itx"
itxtitle = "manasA satataM smaraNIyam"
engtitle = "manasA satataa MsmaraNIyam"
Category = "misc, sanskritgeet"
Location = "doc_z_misc_general"
Sublocation = "misc"
Author = "DA.c shrIdhara bhAskara varNekara"
Language = "Sanskrit"
Subject = "philosophy/hinduism/religion"
"Transliterated by" = "Shubha shubhazero at gmail.com"
"Proofread by" = "Shubha shubhazero at gmail.com"
Indexextra = "(Wiki, Videos 1, 2, 3, 4)"
Acknowledge-Permission = "Samskrita Bharati http://www.samskritabharati.org/"
"Latest update" = "September 22, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "मनसा सततं स्मरणीयम्"

+++
  
 मनसा सततं स्मरणीयम्   
मनसा सततं स्मरणीयं  
वचसा सततं वदनीयं  
लोकहितं मम करणीयम् ॥ लोकहितम् ॥  
  
न भोगभवने रमणीयं  
न च सुखशयने शयनीयम् ।  
अहर्निशं जागरणीयं  
लोकहितं मम करणीयम् ॥ १॥  
  
न जातु दुःखं गणनीयं  
न च निजसौख्यं मननीयम् ।  
कार्यक्षेत्रे त्वरणीयं  
लोकहितं मम करणीयम् ॥ २॥  
  
दुःखसागरे तरणीयं  
कष्टपर्वते चरणीयम् ।  
विपत्तिविपिने भ्रमणीयं  
लोकहितं मम करणीयम् ॥ ३॥  
  
गहनारण्ये घनान्धकारे  
बन्धुजना ये स्थिता गह्वरे ।  
तत्र मया सञ्चरणीयं  
लोकहितं मम करणीयम् ॥ ४॥  
  
           - डाॅ श्रीधर भास्कर वर्णेकर  
  
Encoded and proofread by Shubha shubhazero at gmail.com   
  
