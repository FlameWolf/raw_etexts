+++
"Text title" = "mohanAShTakam"
"File name" = "mohanAShTakam.itx"
itxtitle = "mohanAShTakam (mohanadAsa karamachanda gAndhI)"
engtitle = "mohanAShTakam Eight verses praising Mahatma Gandhi"
Category = "misc, aShTaka"
Location = "doc_z_misc_general"
Sublocation = "misc"
Language = "Sanskrit"
Subject = "philosophy/hinduism/religion"
"Proofread by" = "Jonathan Wiener wiener78 at sbcglobal.net"
"Latest update" = "August 28, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "मोहनाष्टकम् (मोहनदास करमचन्द गान्धी)"

+++
  
 मोहनाष्टकम्   
  
रोगैः समाकुले देशे पापे वृद्धिङ्गते तथा  
परैर्गृहीत सर्वस्वे जने निर्धनतां गते ॥ १॥  
  
ममायं देश इत्येवं भावेऽप्याङ्ग्लैर्विनाशिते  
गान्धी महाशयो लोकं रक्षितुं जनिमग्रहीत् ॥ २॥  
  
कृष्णेन यत्कृतं कर्म यत्कृतं गौतमेन च  
तदेव मोहनः कर्तुमुधुक्तो वर्ततेऽधुना ॥ ३॥  
  
अर्थान्धैः परिपीडितान्गतबलान्दीनाञ्जनानुद्धरन्  
तप्त्वा तीव्रतमं तपः परहितं कर्तुं सदा सोद्यमः ।  
अल्पाकल्पवृतो विकल्परहितः सङ्कल्पशक्त्यायुतः  
जीयाद्भारतवर्षभक्तप्रवरो गान्धीः सदा शुद्धधीः ॥ ४॥  
  
भारतोद्धरणार्थं यो जातो जगति धर्मवित् ।  
विना शस्त्रैर्जयो यस्य मोहनं तं नमाम्यहम् ॥ ५॥  
  
मोहनं शत्रुसङ्घानां मोहनं सुहृदां तथा ।  
निस्त्रैगुण्यं जितात्मानं मोहनं प्रणमाम्यहम् ॥ ६॥  
  
धर्मयुद्धे जना येन वयं सर्वे निमन्त्रिताः  ।  
सोऽयमद्य पुरोऽस्माकं वर्तते पुरुषर्षभः ॥ ७॥  
  
कुत्वा शिरसि तस्याज्ञां तद्वर्त्मपरिगृह्य च ।  
ईप्सितं प्राप्नुयामेति दिशतु कमलापतिः ॥ ८॥  
  
इति मोहनाष्टकम् ।  
  
Mahatma Gandhi's name was Mahandas Karamchand Gandhi  
  
Proofread by Jonathan Wiener wiener78 at sbcglobal.net  
  
