+++
"Text title" = "Shri Varavaramunivishayamuktakam"
"File name" = "varavaramuniviShayamuktakam.itx"
itxtitle = "varavaramuniviShayamuktakam"
engtitle = "varavaramuniviShayamuktakam"
Category = "misc"
Location = "doc_z_misc_general"
Sublocation = "misc"
Language = "Sanskrit"
Subject = "philosophy/hinduism/religion"
"Proofread by" = "Aruna Narayanan narayanan.aruna at gmail.com"
"Description/comments" = "Ramanuja Stotramala"
Indexextra = "(Scan)"
"Latest update" = "November 23, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "वरवरमुनिविषयमुक्तकम्"

+++
  
 श्रीवरवरमुनिविषयमुक्तकम्   
श्रीरस्तु ।  
श्रीमते हयग्रीवायनमः ।  
श्रीमते रामानुजाय नमः ॥  
  
प्रपद्ये पदपद्मानि परमप्रेमसम्पदाम् ।  
सौम्यजामातृयोगीन्द्रचरणैकजुषां सताम् ॥ १॥  
  
सम्पत्स्वरूपानुगुणैव यस्मिन् सर्वोत्तरो यत्र मनःप्रसादः ।  
सद्भिस्समं देव तमेव देशं प्राप्तुं प्रपद्ये भवदङ्घ्रिमूलम् ॥ २॥  
  
यन्मूलमाश्वयुजमास्यवतारमूलं कान्तोपयन्तृयमिनः करुणैकसिन्धोः ।  
आसीदसत्सु गणितस्य ममापि सत्तामृलं तदेव जगदभ्युदयैकमूलम् ॥ ३॥  
  
श्रीमद्रङ्गं जयतु परमं धाम तेजोनिधानं  
      भूमा तस्मिन् भवतु कुशली कोऽपि भूमासहायः ।  
दिव्यं तस्मै दिशतु विभवं देशिको देशिकानां  
      काले कालेश्वरवरमुनिः कल्पयन्मङ्गलानि ॥  
  
नचेद्रामानुजेत्येषा चतुरा चतुरक्षरी ।  
कामवस्थां प्रपद्यन्ते जन्तवो हन्त मादृशाः ॥ ५॥  
  
पुण्याम्भोजविकासाय पापध्वान्तक्षयाय च ।  
श्रीमानाविरमृद्भूमौ रामानुजदिवाकरः ॥ ६॥  
  
तृणीकृतविरिञ्चादिनिरङ्कुशविभूतयः ।  
रामानुजपदाम्भोजसमाश्रयणशालिनः ॥ ७॥  
  
इति श्रीवरवरमुनिविषयमुक्तकं सम्पूर्णम् ।  
  
  
Proofread by Aruna Narayanan narayanan.aruna at gmail.com   
  
