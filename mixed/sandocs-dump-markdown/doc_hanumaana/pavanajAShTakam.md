+++
"Text title" = "pavanajAShTakam"
"File name" = "pavanajAShTakam.itx"
itxtitle = "pavanajAShTakam"
engtitle = "pavanajAShTakam"
Category = "aShTaka, hanumaana, hanuman"
Location = "doc_hanumaana"
Sublocation = "hanumaana"
Language = "Sanskrit"
Subject = "philosophy/hinduism/religion"
"Transliterated by" = "Processed by Shree Devi Kumar"
"Proofread by" = "PSA Easwaran psaeaswaran at gmail"
"Description/comments" = "From Hanumatstutimanjari, Mahaperiaval Publication"
"Latest update" = "December 8, 2016"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "पवनजाष्टकम्"

+++
  
 श्रीपवनजाष्टकम्   
  
भवभयापहं भारतीपतिं भजकसौख्यदं भानुदीधितिम् ।  
भुवनसुन्दरं भूतिदं हरिं भजत सज्जना मारुतात्मजम् ॥ १॥  
  
अमितविक्रमं ह्यञ्जनासुतं भयविनाशनं त्वब्जलोचनम् ।  
असुरघातिनं ह्यब्धिलङ्घिनं भजत सज्जना मारुतात्मजम् ॥ २॥  
  
परभयङ्करं पाण्डुनन्दनं पतितपावनं पापहारिणम् ।  
परमसुन्दरं पङ्कजाननं भजत सज्जना मारुतात्मजम् ॥ ३॥  
  
कलिविनाशकं कौरवान्तकं कलुषसंहरं कामितप्रदम् ।  
कुरुकुलोद्भवं कुम्भिणीपतिं भजत सज्जना मारुतात्मजम् ॥ ४॥  
  
मतविवर्धनं मायिमर्दनं मणिविभञ्जनं मध्वनामकम् ।  
महितसन्मतिं मानदायकं भजत सज्जना मारुतात्मजम् ॥ ५॥  
  
द्विजकुलोद्भवं दिव्यविग्रहं दितिजहारिणं दीनरक्षकम् ।  
दिनकरप्रभं दिव्यमानसं भजत सज्जना मारुतात्मजम् ॥ ६॥  
  
कपिकुलोद्भवं केसरीसुतं भरतपङ्कजं भीमनामकम् ।  
विबुधवन्दितं विप्रवंशजं भजत सज्जना मारुतात्मजम् ॥ ७॥  
  
पठति यः पुमान् पापनाशकं पवनजाष्टकं पुण्यवर्धनम् ।  
परमसौख्यदं ज्ञानमुत्तमं भुवि सुनिर्मलं याति सम्पदम् ॥ ८॥  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
