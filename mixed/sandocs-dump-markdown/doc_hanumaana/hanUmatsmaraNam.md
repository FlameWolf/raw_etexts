+++
"Text title" = "hanUmatsmaraNam"
"File name" = "hanUmatsmaraNam.itx"
itxtitle = "hanUmatsmaraNam"
engtitle = "Shrihanumatsmaranam"
Category = "hanumaana, stotra, hanuman"
Location = "doc_hanumaana"
Sublocation = "hanumaana"
Texttype = "stotra"
Language = "Sanskrit"
Subject = "philosophy/hinduism/religion"
"Transliterated by" = "Processed by Sowmya Ramkumar"
"Proofread by" = "PSA Easwaran psaeaswaran at gmail"
Description-comments = "From Hanumatstutimanjari, Mahaperiaval Publication"
"Latest update" = "September 18, 2014"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "हनूमत्स्मरणम्"

+++
  
 श्रीहनूमत्स्मरणम्   
  
प्रातः स्मरामि हनुमन्तमनन्तवीर्यं  
            श्रीरामचन्द्रचरणाम्बुजचञ्चरीकम् ।  
लङ्कापुरीदहननन्दितदेववृन्दं  
            सर्वार्थसिद्धिसदनं प्रथितप्रभावम् ॥ १॥  
  
माध्यं नमामि वृजिनार्णवतारणैक-  
            धीरं शरण्यमुदितानुपमप्रभावम् ।  
सीताऽऽधिसिन्धुपरिशोषणकर्मदक्षं  
            वन्दारुकल्पतरुमव्ययमाञ्जनेयम् ॥ २॥  
  
सायं भजामि शरणोपसृताखिलार्ति-  
            पुञ्जप्रणाशनविधौ प्रथितप्रतापम् ।  
अक्षान्तकं सकलराक्षसवंशधूम-  
            केतुं प्रमोदितविदेहसुतं दयालुम् ॥ ३॥  
  
  
From Hanumatstutimanjari, Mahaperiaval Publication  
Proofread by PSA Easwaran psaeaswaran at gmail  
  
