+++
"Text title" = "shrIviShNustutiH"
"File name" = "viShNustutiH.itx"
itxtitle = "viShNustutiH (vAdirAjakRitA)"
engtitle = "shrIviShNustutiH"
Category = "vishhnu, vAdirAja, vishnu"
Location = "doc_vishhnu"
Sublocation = "vishhnu"
Author = "Vadiraja"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
Description-comments = "Brihatstotraratnakara 1 newer, Narayana Ram Acharya, Nirnayasagar, stotrasankhyA 225"
"Latest update" = "March 25, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "विष्णुस्तुतिः (वादिराजकृइता)"

+++
  
 श्रीविष्णुस्तुतिः   
  
श्रीगणेशाय नमः ॥  
  
बहुदुःखभरोदर्कस्तमसोग्रतमोऽधमः ।  
नरको नर को वा तं मतिमानतिवर्तते ॥ १॥  
  
नरकान्तकपादाब्जपरिचर्यापरान्नरान् ।  
विना विनायकाद्यर्चापरोऽप्युच्चतरोरितः ॥ २॥  
  
पतेत्तत्र न तत्त्राणं कुर्युस्ते पर्युपासिताः ।  
पश्य दृश्यपदद्वद्वस्यार्थं न व्यर्थधीर्भव ॥ ३॥  
  
असुरो हि सुरक्लेशकरो नरकनामकः ।  
तस्य हन्ता सतां चिन्तासन्तापाद्यन्तकृन्न किम् ॥ ४॥  
  
विशेषेण घ्नन्ति कायं विघ्नास्तेषामधीश्वरः ।  
आरब्धशुभकार्याणां विरुद्धस्य हि नायकाः ॥ ५॥  
  
अजामिलो द्विजः पूर्वमतिचक्राम केन तान् ।  
ससुरा कस्य भजकाः कुतो वा तत्र चक्रमुः ॥ ६॥  
  
इति चिन्तय तेनापि सन्देहं छिन्धि सन्मते ।  
गङ्गासेतू पापभङ्गकरौ कः कुरुते प्रभुः ॥ ७॥  
  
हयाननस्य वाक्शेष्यो नाभिपुत्रः पदार्चकः ।  
गुरुर्हि तस्य भ्रूभङ्गः शिवाय स्यात्सतां सदा ॥ ८॥  
  
वादिराजयतिप्रोक्तं स्तोत्रमेतत्पठन्सदा ।  
वादे विजयमाप्नोति नाधो याति कदाचन ॥ ९॥  
  
इति श्रीवादिराजकृता विष्णुस्तुतिः समाप्ता ॥   
  
  
Proofread by PSA Easwaran psaeaswaran at gmail.com  
  
