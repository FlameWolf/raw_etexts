+++
"Text title" = "parashurAmAShTakam 2"
"File name" = "parashurAmAShTakamrasendu.itx"
itxtitle = "parashurAmAShTakam 2 (rasenduvirachitam)"
engtitle = "Shri Parasuramashtakam 2"
Category = "aShTaka, vishhnu, dashAvatAra, vishnu"
Location = "doc_vishhnu"
Sublocation = "vishhnu"
SubDeity = "dashAvatAra"
Author = "AchArya rAdheshyAma avasthI alias rasendu"
Language = "Sanskrit"
Subject = "hinduism/religion"
"Transliterated by" = "NA"
"Proofread by" = "NA, Sunder Hattangadi sunderh at hotmail.com"
Description-comments = "From sanskritsamvad Sample Year 5 Number 19  April 2016 page 7"
Acknowledge-Permission = "http://sanskritsamvad.com"
"Latest update" = "August 29, 2014"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "परशुरामाष्टकम् २ (रसेन्दुविरचितम्)"

+++
  
 श्रीपरशुरामाष्टकम् २   
  
आचार्य राधेश्याम अवस्थी ``रसेन्दु'' कृतम्  
  
श्रीमद्भगवत्परशुरामाय नमः ।  
  
विप्रवंशावतंशं सदा नौम्यहं  
रेणुकानन्दनं जामदग्ने प्रभो ।  
द्रोहक्रोधाग्नि वैकष्टतां लोपकं  
रेणुकानन्दनं वन्दते सर्वदा ॥ १॥  
  
क्षत्रदुष्टान्तकं वै करस्यं धनुं  
राजतेयस्य हस्ते कुठारं प्रभो ।  
फुल्लरक्ताब्ज नेत्रं सदा भास्वरं  
रेणुकानन्दनं वन्दते सर्वदा ॥ २॥  
  
तेजसं शुभ्रदेहं विशालौ करौ  
श्वेतयज्ञोपवीतं सदाधारकम् ।  
दिव्यभाले त्रिपुण्ड्रं जटाजूवरं   
रेणुकानन्दनं वन्दते सर्वदा ॥ ३॥  
  
भक्तपालं कृपालं कृपासागरं  
रौद्ररूपं करालं सुरैः वन्दितैः ।  
जन्मतो ब्रह्मचारी व्रतीधारकः  
रेणुकानन्दनं वन्दते सर्वदा ॥ ४॥  
  
ज्ञानविज्ञानशक्तिश्च भण्डारकः  
वेदयुद्धेषु विद्यासु पारङ्गतः ।  
वासमाहेन्द्रशैले शिवाराधकः  
रेणुकानन्दनं वन्दते सर्वदा ॥ ५॥  
  
ज्ञानदाता विधाता सदा भूतले  
पापसन्तापकष्टादि संहारकः ।  
दिव्यभव्यात्मकं पूर्णं योगीश्वरं  
रेणुकानन्दनं वन्दते सर्वदा ॥ ६॥  
  
आर्तदुःखादिकानां सदारक्षकः  
भीतदैत्यादिकानां सदा नाशकः ।  
त्रीन्गुणः सप्तकृत्वातुभूर्दत्तकः  
रेणुकानन्दनं वन्दते सर्वदा ॥ ७॥  
  
शीलकारुण्यरूपं दयासागरं  
भक्तिदं कीर्तिदं शान्तिदं मोक्षदम् ।  
विश्वमायापरं भक्तसंरक्षकं  
रेणुकानन्दनं वन्दते सर्वदा ॥ ८॥  
  
भार्गवस्याष्टकं नित्यं प्रातः सायं पठेन्नरः ।  
तस्य सर्वभयं नास्ति भार्गवस्य प्रसादतः ॥  
  
इति आचार्य राधेश्याम अवस्थी ``रसेन्दु'' कृतम्  
श्रीपरशुरामाष्टकं सम्पूर्णम् ॥  
  
  
From sanskritsamvad.com Sanskrit Biweekly publication  
Sample Year 5 Number 19  April 2016 page 7  
  
NA, Sunder Hattangadi sunderh at hotmail.com  
  
