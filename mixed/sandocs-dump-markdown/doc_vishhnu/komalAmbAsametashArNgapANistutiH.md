+++
"Text title" = "komalAmbAsametashArngapANistutiH"
"File name" = "komalAmbAsametashArngapANistutiH.itx"
itxtitle = "komalAmbAsametashArNgapANistutiH"
engtitle = "komalAmbAsametashArngapANistutiH"
Category = "vishhnu, devii, devI"
Location = "doc_vishhnu"
Sublocation = "vishhnu"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
"Description/comments" = "Edited by S. V. Radhakrishna Shastriji"
Indexextra = "(VSM 3)"
Acknowledge-Permission = "Mahaperiaval Trust"
"Latest update" = "May 13, 2018"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "कोमलाम्बासमेतशार्ण्गपाणिस्तुतिः"

+++
  
 श्रीकोमलाम्बासमेत शार्ङ्गपाणिस्तुतिः   
  
(कुम्भकोणस्थले)  
त्रयस्त्रिंशत्कोटि त्रिदशगणसंसेवितपदः  
सह श्रीभूमिभ्यां कनकनलिनीरोधसि वसन् ।  
अमन्दानानन्दान् स्वयमवकिरन् सेवकदृशोः  
मुकुन्दः शार्ङ्गास्त्रो मनसि मम नित्यं विहरतु ॥ १॥  
  
कुशलमवनतानां कुम्भकोणस्थले यः  
कलयति निवसन् वै काञ्चनाब्जिन्युपान्ते ।  
कुलिशधरमुखेभ्यः कोमलाम्बासहायः  
स भवतु मम चित्ते सन्ततं शार्ङ्गधन्वा ॥ २॥  
  
त्रिंशत्त्रकोटि वसुरुद्रदिवाकरादि  
देवादिदेवगणसम्मतसेव्यमानम् ।  
अम्भोजसम्भवचतुर्मुखगीयमानं  
वन्दे शयानमिह भोगिनि शार्ङ्गपाणिम् ॥ ३॥  
  
उत्तानशायिनमुदारकिरीटचूडं  
उत्फुल्लपद्मनयनं ह्युपधानबाहुम् ।  
आजानुबाहुममलं फणिराजतल्पे  
शार्ङ्गेशमच्युतमहं प्रणतोऽस्म नित्यम् ॥ ४॥  
  
सकलभुवनमाता सागराधीशजाता  
प्रणमदमरकामा भास्करक्षेत्रधामा ।  
शकलितभवमूला शार्ङ्गधन्वानुकूला  
प्रविमलमुखबिम्बा पातु मां कोमलाम्बा ॥ ५॥  
  
मथितादमृताम्भोधेरवतारमवाप्य या ।  
जगतामभयं चक्रे तनुतां कोमला श्रियम् ॥ ६॥  
  
इति कुम्भकोणस्थले श्रीकोमलाम्बासमेत शार्ङ्गिपाणिस्तुतिः समाप्ता ।  
  
  
Proofread by PSA Easwaran psaeaswaran at gmail.com  
  
