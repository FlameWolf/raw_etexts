+++
"Text title" = "dashAvatArastotram 5"
"File name" = "dashAvatArastotram5.itx"
itxtitle = "dashAvatArastotram 5 (yA tvarA jalasanchAre)"
engtitle = "dashAvatArastotram 5"
Category = "vishhnu, dashAvatAra, vishnu"
Location = "doc_vishhnu"
Sublocation = "vishhnu"
SubDeity = "dashAvatAra"
Language = "Sanskrit"
Subject = "philosophy/hinduism/religion"
"Transliterated by" = "PSA Easwaran psaeaswaran at gmail.com"
"Proofread by" = "PSA Easwaran psaeaswaran at gmail.com"
Description-comments = "Devi book stall, Kodumgallur, Kerala"
Source = "Sthothra Rathnaakaram, edited by N. Bappuravu, 2010"
"Latest update" = "August 6, 2016"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "दशावतारस्तोत्रम् ५ (या त्वरा जलसञ्चारे)"

+++
  
 दशावतारस्तोत्रम् ५   
या त्वरा जलसञ्चारे या त्वरा वेदरक्षणे ।  
मय्यार्ते करुणामूर्ते सा त्वरा क्व गता हरे ॥ १॥  
  
या त्वरा मन्दरोद्धारे या त्वरामृतरक्षणे  
मय्यार्ते करुणामूर्ते सा त्वरा क्व गता हरे ॥ २॥  
  
या त्वरा क्रोडवेषस्य विधृतौ भूसमुद्धृतौ ।  
मय्यार्ते करुणामूर्ते सा त्वरा क्व गता हरे ॥ ३॥  
  
या त्वरा चान्त्रमालायाः धारणे पोथरक्षणे ।  
मय्यार्ते करुणामूर्ते सा त्वरा क्व गता हरे ॥ ४॥  
  
या त्वरा वटुवेषस्य धारणे बलिबन्धने ।  
मय्यार्ते करुणामूर्ते सा त्वरा क्व गता हरे ॥ ५॥  
  
या त्वरा क्षत्रदलने या त्वरा मातृरक्षणे  ।  
मय्यार्ते करुणामूर्ते सा त्वरा क्व गता हरे ॥ ६॥  
  
या त्वरा कपिराजस्य पोषणे सेतुबन्धने  
मय्यार्ते करुणामूर्ते सा त्वरा क्व गता हरे ॥ ७॥  
  
या त्वरा रक्षहनने या त्वरा भ्रातृरक्षणे ।  
मय्यार्ते करुणामूर्ते सा त्वरा क्व गता हरे ॥ ८॥  
  
या त्वरा गोपकन्यानां रक्षणे कंसमारणे ।  
मय्यार्ते करुणामूर्ते सा त्वरा क्व गता हरे ॥ ९॥  
  
या त्वरा भैष्मिहरणे या त्वरा रुक्मिबन्धने  ।  
मय्यार्ते करुणामूर्ते सा त्वरा क्व गता हरे ॥ १०॥  
  
या त्वरा बौद्धसिद्धान्तकथने बौद्धमोहने ।  
मय्यार्ते करुणामूर्ते सा त्वरा क्व गता हरे ॥ ११॥  
  
या त्वरा तुरगारोहे या त्वरा म्लेच्छमारणे ।  
मय्यार्ते करुणामूर्ते सा त्वरा क्व गता हरे ॥ १२॥  
  
सत्यव्रतार्यपुत्रेण भक्त्या कोनेरिणेरितम् ।  
दशावतारस्तवकं पठन् मोक्षमवाप्नुयात् ॥ १३॥  
  
इति कोनेरिणेरितं दशावतारस्तवकं समाप्तम् ॥  
  
  
Proofread by PSA Easwaran psaeaswaran at gmail.com  
  
