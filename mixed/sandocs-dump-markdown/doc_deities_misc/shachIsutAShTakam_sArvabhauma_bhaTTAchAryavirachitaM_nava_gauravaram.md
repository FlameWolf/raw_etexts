+++
"Text title" = "Shachisutashtakam"
"File name" = "shachIsutAShTakam.itx"
itxtitle = "shachIsutAShTakam (sArvabhauma bhaTTAchAryavirachitaM nava gauravaram)"
engtitle = "Shachisutashtakam"
Category = "deities_misc, aShTaka, krishna, gurudev, sArvabhaumabhaTTAchArya"
Location = "doc_deities_misc"
Sublocation = "deities_misc"
SubDeity = "gurudev"
Author = "Sarvabhauma Bhattacharya"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
"Description/comments" = "Nitai or Nityananda"
Indexextra = "(Meaning)"
"Latest update" = "February 22, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "शचीसुताष्टकम् (सार्वभौम भट्टाचार्यविरचितं नव गौरवरम्)"

+++
  
 शचीसुताष्टकम्   
नवगौरवरं नवपुष्पशरं  
     नवभावधरं नवलास्यपरम् ।  
नवहास्यकरं नवहेमवरं  
     प्रणमामि शचीसुतगौरवरम् ॥ १॥  
  
नवप्रेमयुतं नवनीतशुचं  
     नववेशकृतं नवप्रेमरसम् ।  
नवधा विलसत् शुभप्रेममयं  
     प्रणमामि शचीसुतगौरवरम् ॥ २॥  
  
हरिभक्तिपरं हरिनामधरं  
     करजप्यकरं हरिनामपरम् ।  
नयने सततं प्रणयाश्रुधरं  
     प्रणमामि शचीसुतगौरवरम् ॥ ३॥  
  
सततं जनताभवतापहरं  
     परमार्थपरायणलोकगतिम् ।  
नवलेहकरं जगत्तापहरं  
     प्रणमामि शचीसुतगौरवरम् ॥ ४॥  
  
निजभक्तिकरं प्रियचारुतरं  
     नटनर्तननागरराजकुलम् ।  
कुलकामिनिमानसलास्यकरं  
     प्रणमामि शचीसुतगौरवरम् ॥ ५॥  
  
करतालवलं कलकण्ठरवं  
     मृदुवाद्यसुवीणिकया मधुरम् ।  
निजभक्तिगुणावृतनात्यकरं  
     प्रणमामि शचीसुतगौरवरम् ॥ ६॥  
  
युगधर्मयुतं पुनर्नन्दसुतं  
     धरणीसुचित्रं भवभावोचितम् ।  
तनुध्यानचितं निजवासयुतं  
     प्रणमामि शचीसुतगौरवरम् ॥ ७॥  
  
अरुणं नयनं चरणं वसनं  
     वदने स्खलितं स्वकनामधरम् ।  
कुरुते सुरसं जगतः जीवनं  
     प्रणमामि शचीसुतगौरवरम् ॥ ८॥  
  
इति सार्वभौमभट्टाछर्यविरचितं शचीसुताष्टकं सम्पूर्णम् ।  
  
  
