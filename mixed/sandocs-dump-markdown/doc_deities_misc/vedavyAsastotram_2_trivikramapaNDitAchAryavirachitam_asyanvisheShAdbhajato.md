+++
"Text title" = "Shri Veda Vyasa Stotram 2"
"File name" = "vedavyAsastotram2.itx"
itxtitle = "vedavyAsastotram 2 (trivikramapaNDitAchAryavirachitam asyanvisheShAdbhajato)"
engtitle = "vedavyAsastotram 2"
Category = "deities_misc, gurudev"
Location = "doc_deities_misc"
Sublocation = "deities_misc"
SubDeity = "gurudev"
Author = "trivikramapaNDitAchArya"
Language = "Sanskrit"
Subject = "philosophy/hinduism/religion"
"Transliterated by" = "Krishnananda Achar"
"Proofread by" = "Krishnananda Achar"
Indexextra = "(Scan)"
"Latest update" = "May 15, 2020"
"Send corrections to" = "sanskrit@cheerful.com"
"Site access" = "http://sanskritdocuments.org"
title = "वेदव्यासस्तोत्रम् २ (त्रिविक्रमपण्डिताचार्यविरचितम् अस्यन्विशेषाद्भजतो)"

+++
  
 श्रीवेदव्यासस्तोत्रम् २   
अस्यन्विशेषाद्भजतो भवौघाद्व्यगादींश्च विशिष्ट आस ।  
सोयं हरिर्व्यासपदाभिधेयः संप्रीयतां सत्यवतीसुतोमे ॥ १  
                                       (तम्म प्रदीपिका)  
  
याभ्यां शुश्रूषुरासीः कुरुकुलजनने क्षत्र विप्रोदिताभ्यां  
     ब्रह्मभ्यां बृंहिताभ्यां चितिसुखवपुषा कृष्णनामास्पदाभ्याम् ।  
निर्भेदाभ्यां विशेषाद्विवचन विषयाभ्यामुभाभ्याममूभ्यां  
     तुभ्यं च क्षेमदेभ्यः सरसिजविलसल्लोचनेभ्यो नमोस्तु ॥ २  
  
सानुक्रोशैरजस्रं जनिमृति निरयाद्यूर्मिमालाविलेस्मिन्  
     संसाराब्धौ निमग्नान् शरणमशरणानिच्छतो वीक्ष्य जन्तून् ।  
युष्माभिः प्रार्थितः सन् जलनिधिशयनः सत्यवत्यां महर्षे  
     र्व्यक्तश्चिन्मात्र मूर्तिर्नखलु भगवतः प्राकृतो जातु देहः ॥ ३  
  
अस्तव्यस्तंसमस्तश्रुतिगतमधमैः रत्नपूगं यथाँदै  
     रर्थं लोकोपक्लृप्तै गुणगणनिलयः सूत्रयामासकृत्स्नम् ।  
योसौ व्यासाभिदानस्तमहमहरहर्भक्तितस्त्वत् प्रसादात्  
     सद्यो विद्योपलब्धै गुरुतममगुरुं देवदेवं नमामि ॥ ४  
                                    श्रीहरिवायुस्तुतिः (२६, ३६, ३७)  
  
इति श्रीमत् त्रिविक्रमपण्डिताचार्यविरचितं श्रीवेदव्यासस्तोत्रं सम्पूर्णम् ।  
  
  
Encoded and proofread by Krishnananda Achar   
  
