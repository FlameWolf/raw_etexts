+++
"Text title" = "Shri Veda Vyasa Ashtakam"
"File name" = "vedavyAsAShTakam.itx"
itxtitle = "vedavyAsAShTakam (mudgalAchAryakRitam)"
engtitle = "vedavyAsAShTakam"
Category = "deities_misc, gurudev, aShTaka"
Location = "doc_deities_misc"
Sublocation = "deities_misc"
SubDeity = "gurudev"
Author = "mudgalAchArya"
Language = "Sanskrit"
Subject = "philosophy/hinduism/religion"
"Transliterated by" = "Krishnananda Achar"
"Proofread by" = "Krishnananda Achar"
Indexextra = "(Scan)"
"Latest update" = "May 15, 2020"
"Send corrections to" = "sanskrit@cheerful.com"
"Site access" = "http://sanskritdocuments.org"
title = "वेदव्यासाष्टकम् (मुद्गलाचार्यकृइतम्)"

+++
  
 श्रीवेदव्यासाष्टकम्   
सुजने मतितो विलोपिते निखिले गौतम शापतोमरैः ।  
कमलासनपूर्वकैस्स्ततो मतिदो मेस्तु स बादरायणः ॥ १॥  
  
विमलोपि पराशरादभूद्भुवि भक्ताभिमतार्थ सिद्धये ।  
व्यभजद् बहुधा सदागमान् मतिदो मेस्तु स बादरायणः ॥ २॥  
  
सुतपोमतिशालि जैमिनि प्रमुखानेकविनेय मण्डितः ।  
उरुभारतकृन्महायशा मतिदो मेस्तु स बादरायणः ॥ ३॥  
  
निखिलागम निर्णयात्मकं विमलं ब्रह्मसुसूत्रमातनोत् ।  
परिहृत्य महादुरागमान् मतिदो मेस्तु स बादरायणः ॥ ४॥  
  
बदरी तरुमण्डिताश्रमे सुखतीर्थेष्ट विनेयदेशिकः ।  
उरुतद्भजन प्रसन्नहृन्मतिदो मेस्तु स बादरायणः ॥ ३॥  
  
अजिनाम्बर रूपया क्रिया परिवीतो मुनिवेषभूषितः ।  
मुनिभावित पादपङ्कजो मतिदो मेस्तु स बादरायणः ॥ ६॥  
  
कनकाभजटो रविच्छविर्मुखलावण्य जितेन्दुमण्डलः ।  
सुखतीर्थदया निरीक्षणो मतिदो मेस्तु स बादरायणः ॥ ७॥  
  
सुजनोद्धरण क्षणस्वकप्रतिमाभूत शिलाष्टकं स्वयम् ।  
परिपूर्णधिये ददौ हि यो मतिदो मेस्तु स बादरायणः ॥ ८॥  
  
वेदव्यासाष्टक स्तुत्या मुद्गलेन प्रणीतया ।  
गुरुहृत्पद्मसद्मस्थो वेदव्यासः प्रसीदतु ॥ ९॥  
  
इति श्रीमुद्गलाचार्यकृतं श्रीवेदव्यासाष्टकं सम्पूर्णम् ।  
  
  
Encoded and proofread by Krishnananda Achar   
  
