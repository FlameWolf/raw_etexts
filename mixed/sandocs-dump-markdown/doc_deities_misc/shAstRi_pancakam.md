+++
"Text title" = "shaastrupancakam"
"File name" = "shaastrupancakam.itx"
itxtitle = "shAstRi pancakam"
engtitle = "shAstRRi pancakam"
Category = "deities_misc"
Location = "doc_deities_misc"
Sublocation = "deities_misc"
Language = "Sanskrit"
Subject = "Hinduism/religion/traditional"
"Transliterated by" = "Antaratma antaratma at Safe-mail.net"
"Proofread by" = "Antaratma antaratma at Safe-mail.net"
"Latest update" = "April 23, 2008"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "शास्तृइ पञ्चकम्"

+++
  
 शास्तृ पञ्चकं   
  
पादारविन्द भक्तलोकपालनैकलोलुपं  
सदारपार्श्वमात्मजाति मोदकं सुराधिपम् ।  
उदारमादि भूतनाथमद्भुतात्मवैभवं  
सदा रवीन्दुकुण्डलं नमामि भाग्यसंभवम् ॥ १  
कृपाकटाक्षवीक्षणं विभूति वेत्रभूषणं  
सपावनं सनातनादि सत्यधर्म  पोषणं  
अपारशक्तियुक्तमात्मलक्षणं सुलक्षणं  
प्रभामनोहरं हरीशभाग्यसंभवं भजे ॥ २  
मृगासनं वरासनं शरासनं महैजसं  
जगधितं समस्तभक्त चित्तरंगसंस्थितम् ।  
नगाधिराजराजयोगपीठमध्यवर्तिनं  
मृगाङ्कशेखरं हरीशभाग्यसंभवं भजे ॥  
  
समस्तलोक चिन्तितप्रदं सदा सुखप्रदं  
समुथितापदन्धकारकृन्तनं प्रभाकरम् ।  
अमर्त्य नृत्तगीतवाद्यलालसं मदालसं  
नमस्करोमि भूतनाथमादिधर्मपादुकम् ॥ ४  
चराचरान्तर स्थित प्रभामनोहर प्रभो  
सुरासुरार्चितांघ्रि पद्मयुग्म भूतनायक ।  
विराजमानवक्त्र भक्तमित्र वेत्रशोभित  
हरीशभाग्यजात साधुपारिजात पाहि माम् ॥  
  
इति श्री शास्तृ पञ्चकं सम्पूर्णम् ॥  
  
  
Encoded and proofread by Antaratma antaratma at Safe-mail.net  
  
