+++
"Text title" = "shrIshankarabhagavatpAdastutiH"
"File name" = "shrIshankarabhagavatpAdastutiH.itx"
itxtitle = "shrIshaNkarabhagavatpAdastutiH (IshvarAnandagirimahArAjakRitA)"
engtitle = "shrIshankarabhagavatpAdastutiH"
Category = "deities_misc, gurudev"
Location = "doc_deities_misc"
Sublocation = "deities_misc"
Author = "Parama Pujya Iswarananda Giriji Maharaj of Mt. Abu"
Language = "Sanskrit"
Subject = "philosophy/hinduism/religion"
"Transliterated by" = "NA"
"Proofread by" = "NA"
Source = "Shri chitrapura Stuti Manjari,3rd ed. 2008"
Acknowledge-Permission = "Shri Chitrapur Math - Publications Committee https://chitrapurmath.net/"
"Latest update" = "February 10, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "श्रीशण्करभगवत्पादस्तुतिः (ईश्वरानन्दगिरिमहाराजकृइता)"

+++
  
 श्रीशङ्करभगवत्पादस्तुतिः   
  
अष्टवर्षे चतुर्वेदी द्वादशेखिलशास्त्रवित् ।  
सर्वलोकख्यातशीलः प्रस्थानत्रयभाष्यकृत् ॥ १॥  
  
पद्मपादादिसच्छिष्यः पाखण्डध्वान्तभास्करः ।  
अद्वैतस्थापनाचार्यः द्वैतमत्तेभकेसरी ॥ २॥  
  
व्यासनन्दितसिद्धान्तः वादनिर्जितमण्डनः ।  
षण्मतस्थापनाचार्यः षड्गुणैश्वर्यमण्डितः ॥ ३॥  
  
सर्वलोकानुग्रहकृत् सर्वज्ञत्वादिभूषणः ।  
श्रुतिस्मृतिपुराणज्ञः श्रुत्येकशरणप्रियः ॥ ४॥  
  
सकृत्स्मरणसन्तुष्टः शरणागतवत्सलः ।  
निर्व्याजकरुणामूर्तिः निरहंभावगोचरः ॥ ५॥  
  
संशान्तभक्तहृत्तापः सामरस्यफलप्रदः ।  
संन्यासकुलपद्मार्कः संविन्मयकलेवरः ॥ ६॥  
  
साक्षाच्छ्रीदक्षिणामूर्तिः शङ्कराख्यो जगद्गुरुः ।  
सन्तनोतु दृढां निष्ठां अद्वैताऽध्वनि नः सदा ॥ ७॥  
  
इति श्री ईश्वरानन्दगिरिमहाराजकृता श्रीशङ्करभगवत्पादस्तुतिः समाप्ता ॥  
  
  
NA  
  
