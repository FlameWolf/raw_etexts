+++
"Text title" = "Shri Veda Vyasa Varnanam"
"File name" = "vedavyAsavarNanam.itx"
itxtitle = "vedavyAsavarNanam (vAdirAjayativirachitam)"
engtitle = "vedavyAsavarNanam"
Category = "deities_misc, gurudev, vAdirAja"
Location = "doc_deities_misc"
Sublocation = "deities_misc"
SubDeity = "gurudev"
Author = "Vadiraja"
Language = "Sanskrit"
Subject = "philosophy/hinduism/religion"
"Transliterated by" = "Krishnananda Achar"
"Proofread by" = "Krishnananda Achar"
Indexextra = "(Scan)"
"Latest update" = "May 15, 2020"
"Send corrections to" = "sanskrit@cheerful.com"
"Site access" = "http://sanskritdocuments.org"
title = "वेदव्यासवर्णनम् (वादिराजयतिविरचितम्)"

+++
  
 श्रीवेदव्यासवर्णनम्   
व्यासायाप्रतिमेतिहासरचनोल्लासाय दुर्वादिनां  
     त्रासायासकराय सत्सुकृत विश्वासाय दोषद्विषे ।  
भासायामुनरम्यतोय सदृशायासायमासेविने  
     दासायाभयदाय मध्वगुरुहृद्वासाय तुभ्यं नमः ॥  
  
                       (श्रीमन्महाभारत लक्षालङ्कार)  
पारं भवाख्य जलधेर्भुवनैक सारं  
     स्वैरं कृतोरु विधवेद पथप्रचारम् ।  
आरञ्जितामरजनं सुखचित्शरीरं  
     धीरं स्मरामि हृदि सत्यवतीकुमारम् ॥  
  
                       (युक्ति मल्लिका)  
यो वायोर्वदने स्वहृव्वरसरः सञ्जात शास्त्राम्बुज  
     प्रेमालम्बन सौरभं सुरसभामध्ये पुपूर प्रभुः ।  
तं व्यासं हरितोऽलाचलतुलं श्रीशं भजामोनिशं  
     तं मध्वं च निजाध्वयायिषु यथायोग्यं तदंशार्पकम् ॥  
  
                       (श्रीसरसभारती विलास १-३४)  
स्नेहार्द्र मध्वहृदयाख्य दशानुषक्तं  
     मोहाख्य सन्तमसकृन्तन तीव्रशक्तिम् ।  
श्रीमध्यवाटमठ पौरटभाजनस्थं  
     व्यासप्रदीपमिममादरतो भजध्वम् ॥  
  
                       (तीर्थ प्रबन्ध प. प्र. श्लोक २८)  
वेदव्यास गुणावास विद्याधीश सतां वश ।  
मां निराशं गतक्लेशं कुर्वनाशं हरेनिशम् ॥  
  
                       (तीर्थ प्रबन्ध प. प्र. श्लोक २९)  
व्यासाय भवनाशाय श्रीशाय गुणराशये ।  
हृद्याय शुद्धविद्याय माध्वाय च नमो नमः ॥  
  
                       (युक्तिमल्लिका गुणसौरभ श्लोक ४)  
  
इति श्रीवादिराजपूज्यचरणविरचितं श्रीवेदव्यासवर्णनं सम्पूर्णम् ।  
  
  
Encoded and proofread by Krishnananda Achar   
  
