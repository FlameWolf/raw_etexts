+++
"Text title" = "Punyodayaprashasti Ashtakam"
"File name" = "puNyodayaprashastI.itx"
itxtitle = "puNyodayaprashastyaShTakam (nyAyavijayamunivirachitam)"
engtitle = "puNyodayaprashastI Ashtakam"
Category = "deities_misc, gurudev, aShTaka"
Location = "doc_deities_misc"
Sublocation = "deities_misc"
Author = "nyAyavijayamuni"
Language = "Sanskrit"
Subject = "philosophy/hinduism/religion"
"Transliterated by" = "P. Jayaraman vyshupjr at gmail.com"
"Proofread by" = "P. Jayaraman vyshupjr at gmail.com, NA"
Acknowledge-Permission = "https://stotra.wordpress.com"
"Latest update" = "March 2, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "पुण्योदयप्रशस्त्यष्टकम् (न्यायविजयमुनिविरचितम्)"

+++
  
 पुण्योदयप्रशस्त्यष्टकम्   
पुण्यमूर्तिः पुण्यचेताः पुण्यधीः पुण्यवाङ्महाः ।  
पुण्यकर्मा पुण्यशर्मा श्रीपुण्यविजयो मुनिः ॥ १॥  
  
निसर्गवत्सलो धीरो विशालहृदयस्तथा ।  
परोपकारप्रवणो नम्नसौम्यस्वभावभाक् ॥ २॥  
  
उदात्तचिन्तनो दीप्रप्रज्ञो वाचंयमस्तथा ।  
निर्भीकः सत्यसामर्थ्यप्रभाप्रसृमरोदयः ॥ ३॥  
  
जैन-वैदिक-बौद्धानां शास्त्रेषु सुविशारदः ।  
सम्माननीयो विदुषां विद्यासंस्थेव जङ्गमा ॥ ४॥  
  
यदीयो व्यवसायश्च मुख्यरूपेण वर्तते ।  
श्रेष्ठपद्धतितः प्राच्यशास्त्राणां परिशोधनम् ॥ ५॥  
  
बहुप्राचीनशास्त्राढ्यभाण्डागारावलोकनम् ।  
कृत्वा श्रमेण योऽकार्षीत् तेषामुद्धारमुत्तमम् ॥ ६॥  
  
महामेधाविना येन प्राचीना बहुगौरवाः ।  
ग्रन्थाः सम्पादिताः सन्ति विद्वदान्दकारिणः ॥ ७॥  
  
विद्यासङ्गपरायणो मुनिपदालङ्कारभूतक्रियः  
     श्रेष्ठाचारविचारपूतविकसद्वैदुष्यनिष्पादितम् ।  
भव्यश्लोकमनल्पधाममहिमा विभ्रन्महासात्त्विको  
     जीयाद् विश्वजनाय पुण्यविजयः पुण्यप्रकाशं दिशन् ॥ ८॥  
  
इति मुनि न्यायविजयविरचितं पुण्योदयप्रशस्त्यष्टकम् समाप्तम् ।  
  
Encoded and proofread by P. Jayaraman vyshupjr at gmail.com, NA  
  
