+++
"Text title" = "Hymn to Advaitacharya"
"File name" = "advaitAShTakam.itx"
itxtitle = "advaitAShTakam (sArvabhauma bhaTTAchAryavirachitaM huhuNkAragarjanAdi)"
engtitle = "advaitAShTakam"
Category = "deities_misc, krishna, gurudev, aShTaka, sArvabhaumabhaTTAchArya"
Location = "doc_deities_misc"
Sublocation = "deities_misc"
SubDeity = "gurudev"
Author = "Sarvabhauma Bhattacharya"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
"Description/comments" = "Advaitacharya"
Indexextra = "(Meaning)"
"Latest update" = "February 22, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "अद्वैताष्टकम् (सार्वभौम भट्टाचार्यविरचितं हुहुण्कारगर्जनादि)"

+++
  
 अद्वैताष्टकम्   
हुहुङ्कारगर्जनादि अहोरात्रसद्गुणं  
     हा कृष्ण राधिकानाथ प्रार्थनादिभावनम् ।  
धूपदीपकस्तुरी च चन्द्रनादिलेपनं  
     सीतानाथाद्वैतचरणारविन्दभावनम् ॥ १॥  
  
गङ्गावारि मनोहारि तुलस्यादि मञ्जरी  
     कृष्णज्ञानसदाध्यान प्रेमवारिझर्झरी ।  
कृपाब्धिः करुणानाथ भविष्यति प्रार्थनं  
     सीतानाथाद्वैतचरणारविन्दभावनम् ॥ २॥  
  
मुहुर्मुहुः कृष्ण कृष्ण उच्चैः स्वरे गायतं  
     अहे नाथ जगत्त्रातः मम दृष्टिगोचरम् ।  
द्विभुज करुणानाथ दीयतां सुदर्शनं  
     सीतानाथाद्वैतचरणारविन्दभावनम् ॥ ३॥  
  
श्री अद्वैतप्रार्थनार्थ जगन्नाथालयं  
     शचीमातुर्गर्भजात चैतन्यकरुणामयम् ।  
श्री अद्वैतसङ्गरङ्गकीर्तनविलासनं  
     सीतानाथाद्वैतचरणारविन्दभावनम् ॥ ४॥  
  
अद्वैतचरणारविन्दज्ञानध्यानभावनं  
     सदाद्वैतपादपद्मरेणुराशिधारणम् ।  
देहि भक्तिं जगन्नाथ रक्ष मामभजनं  
     सीतानाथाद्वैतचरणारविन्दभावनम् ॥ ५॥  
  
सर्वदातः सीतानाथ प्राणेश्वर सद्गुणं  
     ये जपन्ति सीतानाथपादपद्मकेवलम् ।  
दीयतां करुणानाथ भक्तियोगः तत्क्षणं  
     सीतानाथाद्वैतचरणारविन्दभावनम् ॥ ६॥  
  
श्री चैतन्य जयाद्वैत नित्यानन्द करुणामयं  
     एक अङ्ग त्रिधामूर्ति कैशोरादि सदा वरम् ।  
जीवत्राण भक्तिज्ञान हुङ्कारादि गर्जनं  
     सीतानाथाद्वैतचरणारविन्दभावनम् ॥ ७॥  
  
दीनहीननिन्दकादि प्रेमभक्तिदायकं  
     सर्वदातः सीतानाथ शान्तिपुरनायकम् ।  
रागरङ्गसङ्गदोषकर्मयोगमोक्षणं  
     सीतानाथाद्वैतचरणारविन्दभावनम् ॥ ८॥  
  
इति सार्वभौम भट्टाचार्यविरचितं अद्वैताष्टकं सम्पूर्णम् ।  
  
  
