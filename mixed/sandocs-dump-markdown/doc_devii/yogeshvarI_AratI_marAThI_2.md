+++
"Text title" = "Shri Yogeshwari Arati 2"
"File name" = "yogeshvarIAratImarAThI2.itx"
itxtitle = "yogeshvarI AratI marAThI 2"
engtitle = "Yogeshwari Arati 2"
Category = "devii, devI, AratI"
Location = "doc_devii"
Sublocation = "devii"
Language = "Marathi"
Subject = "philosophy/hinduism/religion"
Indexextra = "(audio)"
"Latest update" = "January 28, 2019"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "योगेश्वरी आरती मराठी २"

+++
  
 आरती योगेश्वरीची २   
जयदेवी जयदेवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ध्रु.॥  
  
धन्य अंबापूर महिमा विचित्र । पार्वती अवतार योगिनी क्षेत्र ।  
दंतासुर मर्दोनी केले चरित्र । सिद्धांचे स्थळ तें महापवित्र ।  
जयदेवी जयदेवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ १॥  
  
पतितपावन सर्वतीर्थ महाद्वारी । मायामोचन सकळ माया निवारी ।  
साधका सिद्धी वाणेच्या तीरीं । तेथील महिमा वर्णू न शके वैखरी ।  
जय देवी जय देवी जय योगेश्वरी। महिमा न काळे तुझा वर्णिता थोरी ।  
                जय देवी जय देवी ॥ २॥  
  
सिद्धलिंग स्थळ परम पावन । नृसिंहतीर्थ तेथे नृसिंहवंदन ।  
मूळ पीठ रेणागिरी नांदे आपण । संताचे माहेर गोदेवी स्थान ।  
जय देवी जय देवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ३॥  
  
महारुद्र जेथे भैरव अवतार । काळभैरव त्याचा महिमा अपार ।  
नागझरी तीर्थ तीर्थांचे सार । मार्जन करिता दोष होती संहार ।  
जय देवी जय देवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ४॥  
  
अनंतरूप शक्ती तुज योग्य माते । योगेश्वरी नाम त्रिभुवन विख्याते ।  
व्यापक सकळां देहीं अनंत गुण भरिते । निळकंठ ओवाळू कैवल्य माते ।  
जय देवी जय देवी जय योगेश्वरी । महिमा न कळे तुझा वर्णिता थोरी ।  
                जय देवी जय देवी ॥ ५॥  
  
  
  
