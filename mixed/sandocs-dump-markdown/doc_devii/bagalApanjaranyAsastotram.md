+++
"Text title" = "bagalApanjaranyAsastotram"
"File name" = "bagalApanjaranyAsastotram.itx"
itxtitle = "bagalApanjaranyAsastotram"
engtitle = "bagalApanjaranyAsastotram"
Category = "devii, dashamahAvidyA, panjara, devI"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Transliterated by" = "DPD"
"Proofread by" = "DPD"
"Latest update" = "June 21, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "बगलापञ्जरन्यासस्तोत्रम्"

+++
  
 श्रीबगलापञ्जरन्यासस्तोत्रम्   
  
अथ पञ्जरन्यासस्तोत्रम् ।  
बगला पूर्वतो रक्षेद् आग्नेय्यां च गदाधरी ।  
पीताम्बरा दक्षिणे च स्तम्भिनी चैव नैरृते ॥ १॥  
  
जिह्वाकीलिन्यतो रक्षेत् पश्चिमे सर्वदा हि माम् ।  
वायव्ये च मदोन्मत्ता कौबेर्यां च त्रिशूलिनी ॥ २॥  
  
ब्रह्मास्त्रदेवता पातु ऐशान्यां सततं मम ।  
संरक्षेन् मां तु सततं पाताले स्तव्यमातृका ॥ ३॥  
  
ऊर्ध्वं रक्षेन्महादेवी जिह्वास्तम्भनकारिणी ।  
एवं दशदिशो रक्षेद् बगला सर्वसिद्धिदा ॥ ४॥  
  
एवं न्यासविधिं कृत्वा यत् किञ्चिज्जपमाचरेत् ।  
तस्याः संस्मरणादेव शत्रूणां स्तम्भनं भवेत् ॥ ५॥  
  
॥ इति श्रीबगलापञ्जरन्यासस्तोत्रं सम्पूर्णम् ॥  
  
  
Encoded and proofread by DPD.  
  
