+++
"Text title" = "ga.ngAShTaka"
"File name" = "gangaashta.itx"
itxtitle = "gaNgAShTakam (shaNkarAchAryavirachitam)"
engtitle = "gangAShTakam"
Category = "aShTaka, devii, nadI, devI, shankarAchArya"
Location = "doc_devii"
Sublocation = "devii"
SubDeity = "nadI"
Author = "Shankaracharya"
Language = "Sanskrit"
Subject = "philosophy/hinduism/religion"
"Transliterated by" = "Dhrup Chand"
"Proofread by" = "Dhrup Chand"
"Latest update" = "1998, October 5, 2010"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "गण्गाष्टकम् (शण्कराचार्यविरचितम्)"

+++
  
 श्रीगंगाष्टकम्   
  
                ॐ  
भगवति तव तीरे नीरमात्राशनोऽहं  
    विगतविषयतृष्णः कृष्णमाराधयामि ।  
सकलकलुषभंगे स्वर्गसोपानगंगे  
    तरलतरतरंगे देवि गंगे प्रसीद ॥ १॥  
  
भगवति भवलीलामौलिमाले तवांभः  
    कणमणुपरिमाणं प्राणिनो ये स्पृशन्ति ।  
अमरनगरनारिचामरमरग्राहिणीनां  
    विगतकलिकलंकातंकमंके लुठन्ति ॥ २॥  
  
ब्रह्माण्डं खंडयन्ती हरशिरसि जटावल्लिमुल्लासयन्ती  
    खर्ल्लोकात् आपतन्ती कनकगिरिगुहागण्डशैलात् स्खलन्ती ।  
क्षोणी पृष्ठे लुठन्ती दुरितचयचमूनिंर्भरं भर्त्सयन्ती  
    पाथोधिं पुरयन्ती सुरनगरसरित् पावनी नः पुनातु ॥ ३॥  
  
मज्जनमातंगकुंभच्युतमदमदिरामोदमत्तालिजालं  
    स्नानंः सिद्धांगनानां कुचयुगविगलत् कुंकुमासंगपिंगम् ।  
सायंप्रातर्मुनीनां कुशकुसुमचयैः छन्नतीरस्थनीरं  
    पाय न्नो गांगमंभः करिकलभकराक्रान्तरं हस्तरंगम् ॥ ४॥  
  
आदावादि पितामहस्य नियमव्यापारपात्रे जलं  
    पश्चात् पन्नगशायिनो भगवतः पादोदकं पावनम् ।  
भूयः शंभुजटाविभूषणमणिः जहनोर्महर्षेरियं  
    कन्या कल्मषनाशिनी भगवती भागीरथी दृश्यते ॥ ५॥  
  
शैलेन्द्रात् अवतारिणी निजजले मज्जत् जनोत्तारिणी  
    पारावारविहारिणी भवभयश्रेणी समुत्सारिणी ।  
शेषाहेरनुकारिणी हरशिरोवल्लिदलाकारिणी  
    काशीप्रान्तविहारिणी विजयते गंगा मनूहारिणो ॥ ६॥  
  
कुतो वीचिर्वीचिस्तव यदि गता लोचनपथं  
    त्वमापीता पीतांबरपुग्निवासं वितरसि ।  
त्वदुत्संगे गंगे पतति यदि कायस्तनुभृतां  
    तदा मातः शातक्रतवपदलाभोऽप्यतिलघुः ॥ ७॥  
  
गंगे त्रैलोक्यसारे सकलसुरवधूधौतविस्तीर्णतोये  
    पूर्णब्रह्मस्वरूपे हरिचरणरजोहारिणि स्वर्गमार्गे ।  
प्रायश्चितं यदि स्यात् तव जलकाणिक्रा ब्रह्महत्यादिपापे  
    कस्त्वां स्तोतुं समर्थः त्रिजगदघहरे देवि गंगे प्रसीद ॥ ८॥  
  
मातर्जाह्नवी शंभुसंगवलिते मौलै निधायाञ्जलिं  
    त्वत्तीरे वपुषोऽवसानसमये नारायणांध्रिद्वयम् ।  
सानन्दं स्मरतो भविष्यति मम प्राणप्रयाणोत्सवे  
    भूयात् भक्तिरविच्युता हरिहरद्वैतात्मिका शाश्वती ॥ ९॥  
  
गंगाष्टकमिदं पुण्यं यः पठेत् प्रयतो नरः ।  
    सर्वपापविनिर्भुक्तो विष्णुलोकं स गच्छति ॥ १०॥  
  
इति श्रीमत्परमहंसपरिव्राजकाचार्य श्रीगोविन्दभगवत्पूज्यपादस्यशिष्या  
श्रीमच्छङ्करभगवतः कृतौ गङ्गाष्टकस्तोत्रं सम्पूर्णम् ।  
  
It is attributed to agastimuni.  See 398 of Ganga GYAna mahodadhi  
Encoded and proofread by Dhrup Chand  
  
