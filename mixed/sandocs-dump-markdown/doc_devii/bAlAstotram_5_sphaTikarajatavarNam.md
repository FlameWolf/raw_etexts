+++
"Text title" = "Shri Bala Stotram  5"
"File name" = "bAlAstotram5.itx"
itxtitle = "bAlAstotram 5 (sphaTikarajatavarNam)"
engtitle = "bAlAstotram 5"
Category = "devii, dashamahAvidyA, devI"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
"Description/comments" = "bAlAsaparyA saparyAkrama-nAmAvalI-stotrAdisaNgrahaH"
Indexextra = "(Scan)"
"Latest update" = "March 21, 2020"
"Send corrections to" = "sanskrit@cheerful.com"
"Site access" = "https://sanskritdocuments.org"
title = "बालास्तोत्रम् ५ (स्फटिकरजतवर्णम्)"

+++
  
 श्रीबालास्तोत्रम् ५   
स्फटिकरजतवर्णं मौक्तिकामाल्यभूषं  
     अमृतकलशविद्याज्ञानमुद्राः कराग्रैः ।  
दधतमृषभकक्ष्यं चन्द्रचूडं त्रिनेत्रं  
     विधृतविविधभूषं दक्षिणामूर्तिमीडे ॥ १॥  
  
एङ्कारैकसमस्तशत्रुरचनामावेद्य मूर्तिप्रदां  
     ऐश्वर्यादिकमष्टभोगफलदामैश्वर्यदां पुष्पिणीम् ।  
ऐन्द्रव्याकरणादिशास्त्रवरदामैरावताराधितां  
     ऐशानीं भुवनत्रयस्य जननीमैङ्कारिणीमाश्रये ॥ २॥  
  
क्लीङ्कारैकसमस्तवश्यकरिणीं क्लीं पञ्चबाणात्मिकां  
     क्लीं विद्रारणकारिणीं वरशिवां क्लिन्नां शिवालिङ्गिताम् ।  
क्लीबोऽपि प्रणमन्भवानि भवतीं ध्यात्वा हृदम्भोरुहे  
     क्लिन्नाशेषवशीकरो भवति यत्क्लीङ्कारिणीं नौम्यहम् ॥ ३॥  
  
सौः शब्दप्रथितामरादिविनुतां सूक्तिप्रकाशप्रदां  
     सौभाग्याम्बुधिमन्थनामृतरसां सौन्दर्यसम्पत्करीम् ।  
सान्निध्यं दधतीं सदा प्रणमतां साम्राज्यलक्ष्मीप्रदां  
     सौः काराङ्कितपादपङ्कजयुगां सौषुम्नगां नौम्यहम् ॥ ४॥  
  
इति श्रीबालास्तोत्रम् (५) सम्पूर्णम् ।  
  
  
Proofread by PSA Easwaran   
  
