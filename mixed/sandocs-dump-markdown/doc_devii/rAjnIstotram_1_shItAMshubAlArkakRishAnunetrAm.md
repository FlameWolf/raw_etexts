+++
"Text title" = "rAjnIstotram 1"
"File name" = "rAjnIstotram.itx"
itxtitle = "rAjnIstotram 1 (shItAMshubAlArkakRishAnunetrAm)"
engtitle = "rAjnIstotram 1"
Category = "devii, devI, dashamahAvidyA"
Location = "doc_devii"
Sublocation = "devii"
SubDeity = "dashamahAvidyA"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psawaswaran at gmail.com"
"Description/comments" = "BhaktivivekasAra"
Indexextra = "(Scanned)"
"Latest update" = "November 18, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "राज्ञीस्तोत्रम् १ (शीतांशुबालार्ककृइशानुनेत्राम्)"

+++
  
 राज्ञीस्तोत्रम्   
ॐ शीतांशुबालार्ककृशानुनेत्रां चतुर्भुजामेणत्वगासनस्थाम् ।  
शङ्खाब्जशूलासिधरां महेशीं राज्ञीं भजेऽहं तुहिनाद्रिरूपाम् ॥ १॥  
  
स्मृतैवान्तर्गता पुंसां हरन्ती सकलं मलम् ।  
जयत्येषा महाराज्ञी भक्तानां क्षेमदायिनी ॥ २॥  
  
त्रिजगन्मोहिनीमीडे मयूरीभूतसद्गुणे ।  
नमोऽस्तु ते महाराज्ञि पाहि मां शरणागतम् ॥ ३॥  
  
शेषाशेषमुखैर्गुण्ये गुणीगुणगणप्रिये ।  
नमोऽस्तु ते महाराज्ञि पाहि मां शरणागतम् ॥ ४॥  
  
सुरासुरमुनीन्द्राद्यैर्वन्दनीयपदाम्बुजे ।  
नमोऽस्तु ते महाराज्ञि पाहि मां शरणागतम् ॥ ५॥  
  
चराचरजगत्सृष्टिस्थितिसंहृतिकारिणि ।  
नमोऽस्तु ते महाराज्ञि पाहि मां शरणागतम् ॥ ६॥  
  
भक्तकल्पलतेऽनल्पवाङ्माधुर्याजिताखिले ।  
नमोऽस्तु ते महाराज्ञि पाहि मां शरणागतम् ॥ ७॥  
  
ब्रह्मविष्णुमहेशानवन्दिते गिरिनन्दिनि ।  
नमोऽस्तु ते महाराज्ञि पाहि मां शरणागतम् ॥ ८॥  
  
भक्तानां भीमसंसारपारावारप्रतारिणि ।  
नमोऽस्तु ते महाराज्ञि पाहि मां शरणागतम् ॥ ९॥  
  
निर्गुणे निष्क्रिये नित्ये सच्चिदानन्दरूपिणि ।  
नमोऽस्तु ते महाराज्ञि पाहि मां शरणागतम् ॥ १०॥  
  
राज्ञीस्तोत्रमिदं पुण्यं त्रिसन्ध्यं प्रयतः पठन् ।  
असंशयं विशेषेण वशयेदखिलं जगत् ॥ ११॥  
  
इति राज्ञीस्तोत्रं सम्पूर्णम् ।  
  
  
Proofread by PSA Easwaran psaeaswaran at gmail.com  
  
