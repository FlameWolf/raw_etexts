+++
"Text title" = "rAmashlokapancharatnam"
"File name" = "rAmashlokapancharatnam.itx"
itxtitle = "rAmashlokapancharatnam (rAmakarNAmRitAntargatam)"
engtitle = "rAmashlokapancharatnam"
Category = "pancharatna, raama"
Location = "doc_raama"
Sublocation = "raama"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
Description-comments = "Verses 58-63 of Ramakarnamritam, chaturtha AshvAsaH"
"Latest update" = "October 5, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "रामश्लोकपञ्चरत्नम् (रामकर्णामृइतान्तर्गतम्)"

+++
  
 श्रीरामश्लोकपञ्चरत्नम्   
  
कञ्जातपत्रायतलोचनाय कर्णावतंसोज्ज्वलकुण्डलाय ।  
कारुण्यपात्राय सुवंशजाय नमोऽस्तु रामाय सलक्ष्मणाय ॥ १॥  
  
विद्युन्निभाम्भोदसुविग्रहाय विद्याधरैः संस्तुतसद्गुणाय ।  
वीरावताराय विराधहन्त्रे नमोऽस्तु रामाय सलक्ष्मणाय ॥ २॥  
  
संसक्तदिव्यायुधकार्मुकाय समुद्रगर्वापहरायुधाय ।  
सुग्रीवमित्राय सुरारिहन्त्रे नमोऽस्तु रामाय सलक्ष्मणाय ॥ ३॥  
  
पीताम्बरालङ्कृतमध्यकाय पितामहेन्द्रामरवन्दिताय ।  
पित्रे स्वभक्तस्य जनस्य मात्रे नमोऽस्तु रामाय सलक्ष्मणाय ॥ ४॥  
  
नमो नमस्तेऽखिलपूजिताय नमो नमश्चन्द्रनिभाननाय ।  
नमो नमस्ते रघुवंशजाय नमोऽस्तु रामाय सलक्ष्मणाय ॥ ५॥  
  
इमानि पञ्चरत्नानि त्रिसन्ध्यं यः पठेन्नरः ।  
सर्वपापविनिर्मुक्तः स याति परमां गतिम् ॥ ६॥  
  
इति श्रीरामकर्णामृतान्तर्गतं श्रीरामश्लोकपञ्चरत्नं सम्पूर्णम् ।  
  
  
Verses 58-63 of Ramakarnamritam, chaturtha AshvAsaH  
Proofread by PSA Easwaran psaeaswaran at gmail.com  
  
