+++
"Text title" = "vedAntapararAmAyaNam"
"File name" = "vedAntapararAmAyaNamVS.itx"
itxtitle = "vedAntapararAmAyaNam (vAsudevAnandasarasvatIvirachitam)"
engtitle = "vedAntapararAmAyaNam"
Category = "raama, vAsudevAnanda-sarasvatI, vedanta"
Location = "doc_raama"
Sublocation = "raama"
Author = "vAsudevAnandasarasvatI TembesvAmi"
Language = "Sanskrit"
Subject = "philosophy/hinduism/religion"
"Proofread by" = "Sunder Hattangadi sunderh at hotmail.com"
Description-comments = "From stotrAdisangraha"
Indexextra = "(stotrAdisangraha, Author)"
"Latest update" = "December 31, 2018"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "वेदान्तपररामायणम् (वासुदेवानन्दसरस्वतीविरचितम्)"

+++
  
 वेदान्तपररामायणं   
दशेन्द्रियरथो देही राजा दशरथः स्मृतः ।  
कौसल्या तत्प्रिया बुद्धी रामस्तत्रोद्गतः परः ॥ १॥  
  
वृत्वा सीतां स्वानुभूतिं सुखमास्तेऽथ दैवतः ।  
संसारविपिनं प्रापाहङ्कारो रावणाभिधः ॥ २॥  
  
राजसः स्वानुभूतिं तां सीतां यत्नाज्जहार ह ।  
रामः परात्मापि ततः स्वानुभूतिवियोगतः ॥ ३॥  
  
प्राप्तो दीनदशां दुःखी शुशोच विरहातुरः ।  
परिभ्रमन्हनुमता विवेकेन च सङ्गतः ॥ ४॥  
  
तेन सीतास्वानुभूतिस्थितिवार्ता प्रदर्शिता ।  
ततो वानरसद्वृत्तिसैन्येन च हनूमता ॥ ५॥  
  
सेतुं बध्वा स जलधौ साधनाश्मभिरुत्कटैः ।  
ततो भवाब्धिमुल्लङ्घ्य दीप्तज्ञानाग्निना भृशम् ॥ ६॥  
  
सूक्ष्मदेहाख्यलङ्कां च दग्ध्वौपनिषदस्त्रतः ।  
कामक्रोधादि रक्षांसि हत्वा युद्धे सहस्रशः ॥ ७॥  
  
सात्त्विकाहङ्कारबिभीषणसाहाय्यतस्ततः ।  
कुम्भकर्णं तामसाहङ्कारं राजसमप्यथ ॥ ८॥  
  
निहत्य रावणं स्वानुभूतिं सीतां प्रगृह्य च ।  
रामः स्वरूपसाम्राज्येऽभिषिक्तोऽरीरमत्तया ॥ ९॥  
  
इति श्री परमपूजनीय श्रीवासुदेवानन्दसरस्वतीविरचितं  
        वेदान्तपररामायणं सम्पूर्णम् ॥  
  
  
Proofread by Sunder Hattangadi sunderh at hotmail.com  
  
