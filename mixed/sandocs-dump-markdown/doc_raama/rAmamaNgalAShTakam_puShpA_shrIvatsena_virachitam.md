+++
"Text title" = "rAmamangalAShTakam"
"File name" = "rAmamangalAShTakam.itx"
itxtitle = "rAmamaNgalAShTakam (puShpA shrIvatsena virachitam)"
engtitle = "rAmamangalAShTakam"
Category = "raama, puShpAshrIvatsan, aShTaka, mangala"
Location = "doc_raama"
Sublocation = "raama"
Texttype = "svara"
Author = "Pushpa Srivatsan"
Language = "Sanskrit"
Subject = "philosophy/hinduism/religion"
"Transliterated by" = "N V Vathsan nvvathsan at gmail.com"
"Proofread by" = "N V Vathsan nvvathsan at gmail.com"
Source = "SriTyagaramaPushpavali 2005/2017"
Indexextra = "(Tamil-English Translation)"
Acknowledge-Permission = "Copyright Pushpa Srivatsan"
"Latest update" = "November 25, 2017"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "राममण्गलाष्टकम् (पुष्पा श्रीवत्सेन विरचितम्)"

+++
  
 श्रीराममङ्गलाष्टकम्   
                  ॐ  
             श्रीरामजयम्  
ॐ सद्गुरुश्रीत्यागराजस्वामिने नमो नमः ।  
  
नमः श्रीत्यागराजाय मदाचार्यवराय च ।  
श्रीसीतारामभक्ताय गुरुदेवाय ते नमः ॥  
ॐ सीतावराय विद्महे । त्यागगेयाय धीमहि ।  
तन्नो रामः प्रचोदयात् ॥  
  
अथ श्रीराममङ्गलाष्टकम् ।  
  
सङ्गीतप्राणमूलाय सप्तस्वराधिवासिने ।  
षड्जाधारश्रुतिस्थाय सद्गुरुस्वाय मङ्गलम् ॥ १॥  
ऋषभारूढनूताय रिपुसूदनकीर्तये ।  
ऋषिश्रेष्ठसुगीताय रिपुभीमाय मङ्गलम् ॥ २॥  
गङ्गापावनपादाय गम्भीरस्वरभाषिणे ।  
गान्धर्वगानलोलाय गभीराय सुमङ्गलम् ॥ ३॥  
मङ्गलं क्षितिजापाय मङ्गलानन्दमूर्तये ।  
मङ्गलश्रीनिवासाय माधवाय सुमङ्गलम् ॥ ४॥  
पञ्चमस्वरगेयाय परिपूर्णस्वराब्धये ।  
पाथोधिरागरङ्गाय परार्थाय सुमङ्गलम् ॥ ५॥  
धन्याय धर्मपालाय धैवत्यधैर्यदायिने ।  
ध्याताय ध्यानगम्याय ध्यातरूपाय मङ्गलम् ॥ ६॥  
निषादगुहमित्राय निशाचरमदारये ।  
निर्वाणफलदात्रे च नित्यानन्दाय मङ्गलम् ॥ ७॥  
सप्तस्वराधिनाथाय सङ्गीतकृतिसेविने ।  
सद्गुरुस्वामिगेयाय सीतारामाय मङ्गलम् ॥ ८॥  
  
इति सद्गुरुश्रीत्यागराजस्वामिनः शिष्यया भक्तया पुष्पया  
अनुरागेण कृतं श्रीराममङ्गलाष्टकं गुरौ समर्पितम् ।  
                 ॐ  
            शुभमस्तु ।  
  
Source: Shri Tyagarama Pushpavali 2005  
Encoded and proofread by N V Vathsan nvvathsan at gmail.com  
Copyright Pushpa Srivatsan  
  
