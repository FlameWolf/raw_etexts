+++
"Text title" = "vishvanAthanagarIstotram"
"File name" = "vishvanAthanagarIstotram.itx"
itxtitle = "vishvanAthanagarIstotram (shaNkarAchAryavirachitam)"
engtitle = "vishvanAthanagarIstotram"
Category = "shiva, shankarAchArya"
Location = "doc_shiva"
Sublocation = "shiva"
Author = "Shankaracharya"
Language = "Sanskrit"
Subject = "philosophy/hinduism/religion"
"Proofread by" = "PSA Easwaran psaeaswaran at gmail.com"
Description-comments = "Brihatstotraratnakara 1 newer, Narayana Ram Acharya, Nirnayasagar, stotrasankhyA 225"
"Latest update" = "June 13, 2010"
"Send corrections to" = "Sanskrit@cheerful.com"
"Site access" = "https://sanskritdocuments.org"
title = "विश्वनाथनगरीस्तोत्रम् (शण्कराचार्यविरचितम्)"

+++
  
 विश्वनाथनगरीस्तोत्रम्   
  
श्रीगणेशाय नमः ॥  
  
यत्र देवपतिनापि देहिनां मुक्तिरेव भवतीति निश्चितम् ।  
पूर्वपुण्यनिचयेन लभ्यते विश्वनाथनगरी गरीयसी ॥ १॥  
  
स्वर्गतः सुखकरी दिवौकसां शैलराजतनयाऽतिवल्लभा ।  
ढुण्ढिभैरवविदारितविघ्ना विश्वनाथनगरी गरीयसी ॥ २॥  
  
यत्र तीर्थममलं मणिकर्णिका सा सदाशिवसुखप्रदायिनी ।  
या शिवेन रचिता निजायुधैर्विश्वनाथनगरी गरीयसी ॥ ३॥  
  
सर्वदा ह्यमरवृन्दवन्दिता या गजेन्द्रमुखवारितविघ्ना ।  
कालभैरवकृतैकशासना विश्वनाथनगरी गरीयसी ॥ ४॥  
  
यत्र मुक्तिरखिलैस्तु जन्तुभिर्लभ्यते स्मरणमात्रतः शुभा ।  
साखिलामरगणस्पृहणीया विश्वनाथनगरी गरीयसी ॥ ५॥  
  
उरगं तुरगं खगं मृगं वा करिणं केसरिणं खरं नरं वा ।  
सकृदाप्लुत एव देवनद्यां लहरी किं न हरं चरीकरोति ॥ ६॥  
  
इति श्रीमच्छङ्कराचार्यविरचितं विश्वनाथनगरीस्तोत्रं सम्पूर्णम् ॥  
  
  
Proofread by PSA Easwaran psaeaswaran at gmail.com  
  
